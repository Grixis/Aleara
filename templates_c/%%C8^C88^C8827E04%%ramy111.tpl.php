<?php /* Smarty version 2.6.16, created on 2013-03-30 18:20:38
         compiled from ramy111.tpl */ ?>
<img style="margin-left: -8px" src="ramy/iwstep.png">

<p>"Stoję u stóp skrytego w chmurach Wichrowego Pałacu. Spoglądam w dół, a me oczy sycą się bogactwem rozciągających się w dole ziem. Podziwiam ten nieustannie zmieniając się obraz od wielu wieków, i śledzę każdą sekundę jego istnienia, od samego początku, od narodzin tego świata, i będę na niego patrzył aż po sam kres jego dni. Spisuję jego historię. - Jam jest Kronikarz Aleary."
</p><p>Daleko na północy widzę mroźny Norgard ze swymi dwoma perłami. Niedostępnym, otoczonym starożytnymi ruinami Vernoth, który od wieków tkwi wtulony w strome stoki Gór Gergerath, skrzące się kryształkami lodu w promieniach słońca. Ragnot, które wyrosło u ujścia Lodowej Rzeki. Drogi, którą twardy lód północy wypływa na lśniące wody morza oddzielającego Stare Królestwo, od ziem znajdujących się na południu, gdzie wieki temu, po upadku Pierwszego Królestwa, poczęła rosnąc nowa potęga budowana na podwalinach upadłej.
</p><p>Słoneczne Księstwo Kurysium powstało na wschodzie południowego kontynentu. To tu, w najsilniejszym blasku słońca narodziły się najgłębsze cienie i zagościł mrok. Tu dawno temu wzniesiono lm Usul. Największą i najwspanialszą oazę, wyspę wśród morza pisaków pustyni. Obecnie zwaną Miastem Węży. Stąd wszystkie szlaki handlowe wiodą do Aquidach, skąd kupieckie statki wypływają we wszystkie strony świata niosąc mu zapach, smak i barwę mistycznego orientu ognistych ziem Kurysium. Tu także znajduje się osada wyklętych, enklawa Krutynów, którzy nieustannie śnią o dawnej potędze i nie potrafią wybaczyć.
</p><p>Na zachodzie, ze swymi żyznymi ziemiami i zielonymi lasami rozciąga się Księstwo Huritinu, gdzie potężna, wzniesiona z białego kamienia Aleara, stolica młodego Cesarstwa Reisen, świadczy o potędze dumnego narodu. Wybrzeża strzeże Affara - największy port południowych krain, ciągnących się aż po Góry Przeznaczenia i hen na bezludne południowe stepy. Jednak i tu, niegościnne góry i leśne ostępy, skrywają wiele tajemnic.
</p><p>Obydwa Księstwa, od wieków zwaśnione, teraz łączą się w Cesarstwo Reisen, by razem stawiać czoło gromadzącym swe siły barbarzyńskim klanom z północy.
</p><p>Nad młodym Cesarstwem zbierają się ciemne chmury. Jeszcze niedostrzegane, nadciągają powoli by niepostrzeżenie przykryć wszystko mroźnym niepokojem i pierwotnym strachem.
</p><p>Jeszcze jest czas, jeszcze jest nadzieja by je rozgonić, by nie dopuścić do tego, co zdaje się być nieuniknionym.
</p><p>Ale to już zupełnie inna historia....
</p><p>*Kronikarz nachylił się na wielką księgą i rozpoczął nowy rozdział, zatytułowany - Cesarstwo Reisen. *
</p>

<img style="margin-left: -8px" src="ramy/historia.png">
<p>
Historia południowych krain nigdy nie była prosta. Od samych początków istnienia księstw Huritinu i Kurysium, nie były w stanie pogodzić swojej bliskości. Różnice kulturowe oraz religijne narastające z wiekami, były pretekstem do wielu krwawych wojen i konfliktów, czasem tylko przerywanych kilkunastoma latami pokoju. Wszystko po to by zebrać siły przed kolejna wojną.
</p><p>W tym samym czasie, nieustannie, obydwa księstwa nękane były przez barbarzyńskie klany z północy, które ostatnimi czasy zaczęły stawać się coraz większym zagrożeniem.
</p><p>Na tron Księstwa Huritinu wstępuje młody władca, Devert Equm. Jako charyzmatyczny i bez kompromisowy człowiek, szybko uczy się jak radzić sobie ze wszystkimi trudnościami. A tych jest coraz więcej.
</p><p>Na wschodnim pograniczu znajduje się pewna kraina. Zwą ją Krwawymi Mokradłami ze względu na ilość rozegranych tam bitew. Między innymi to te ziemie były jednym z częstszych przyczyn konfliktów pomiędzy Księstwami. Zamieszkujący tam lud nigdy nie miał lekko. Wieczne rozdarcie i ciągłe walki doprowadzały mieszkańców Mokradeł do rozpaczy. Najsilniej doświadczany był przez Vervoxa, najstarszego z serafinów, który będąc doradcą Władczyni Kurysium, poczuwał się do obowiązku przypominania pogranicznym ludom tego, jaką nacje powinni reprezentować i jaki kraj uważać za swój, zupełnie nie bacząc na to, iż ludność Krwawych Mokradeł, od dawna już marzyła o suwerenności i niezależności od obydwu księstw.
</p><p>Ciemiężony bezwzględnym zamiłowaniem do porządku Vervoxa lud, nagminnie się buntował. Vervox bezwzględnie tłumił ich buntów używając coraz krwawszych metod, a mimo to lud ten wciąż trwał, jakby szydził sobie z jego polityki. Poczynania Serafina o czarnych jak noc skrzydłach, nie uchodziły uwadze dworu, jednak ten, z uwagi na swą wiedze i mądrości był w stanie wytłumaczyć się ze swych poczynań Władczyni Kurysium. Niestety jeden z najbliższych jej doradców nie dał się zwieść. Pancur coraz wyraźniej stawał po stronie ludu Krwawych Mokradeł. Jeśli nie głośno to przynajmniej w zgodzie ze swoim sumieniem. Postanowił odwiedzić te tereny, by osobiście doświadczyć tego, co przeżywali mieszkańcy pogranicza.
</p><p>Vervox korzystając z okazji, postanowił pozbyć się niewygodnego Pancura. Tereny Krwawych Mokradeł zostały zaatakowane przez potężne, czarno magiczne bestie, które nazwano potem wilkołakami. Wieść o tej krwawej masakrze rozniosła się echem zarówno w Kurysium, jak i w Huritinu. Vervox był pewien zwycięstwa, jednak pomylił się. Pancur uszedł z życiem i wiodąc za sobą tych, którzy przetrwali, uciekł do Huritinu, gdzie poprosił o azyl Władce Księstwa - Deverta. Ten zaś wykorzystując świetną okazję, zgodził się udzielić mu pomocy w zamian za aneksję Krwawych Mokradeł do jego Księstwa. Pancur przystał na propozycję władcy Huritinu, wybierając w ten sposób mniejsze zło i w duchu odpłacając się Vervoxowi. Umowa między nimi obejmowała jednak pewien punkt. Pomimo zdobycia Kurysium, Księstwo ma pozostać wolne, zaś Władca Huritinu ma zachować przy życiu i zadbać o bezpieczeństwo Feainne - Władczyni Kurysium. Deverta zaintrygowała ta tajemnicza kobieta, której tak wiernym zdawał się być Pancur. Niedługo po tym potężna armia Huritinu wyruszyła na kolejna wojnę. Dzięki pomocy Pancura po kolei zdobywali ziemie Kurysium, nie bez strat, ale wciąż parli do przodu. Nie wszystko jednak szło dobrze. Devert Equm został porwany przez czarnych magów Verwoxa, i uwięziony w maleńkim portowym mieście pod strażą Grixa, którego Verwox uważał za nieszkodliwego, nie mając pojęcia jak bardzo się mylił. Książę Grix, na początku zatwardziały i bezwzględny, rzetelnie wypełniał swoja rolę kata i stróża jednocześnie. Jednak to się zmieniło. Pancur spotykał się z Grixem w tajemnicy, w chwili, kiedy armia Huritinu była niemal w rozsypce, a jej morale wisiały na włosku. Pokazał Grixowi zobowiązanie Deverta dotyczące Kurysium i jego władczyni, przekonując go tym samym o matactwach Vervoxa. Grix męczony niepewnością długo nie był w stanie zrozumieć sytuacji, jednak w końcu się przełamał i pomógł Devertowi w ucieczce tym samym przyłączając się do buntu. Do ucieczki Deverta doszło podczas jego przebywania w Ilm Usul, gdzie miał zostać zabity na wniosek Vervoxa. Przypadek sprawił, że Devert i Feainne trafili na siebie w zakamarkach Twierdzy Miasta Węży. Szybko zrodziła się pomiędzy nimi fascynacja. Miasto było oblegane, kampania trwała, zaś armia Huritinu wspomagana przez Grixa i wkrótce potem podbili stolice Księstwa... Feainne dowiedziała się o błędzie Vervoxa, wciąż darząc go ogromnym szacunkiem i zsuwając z niego odpowiedzialność za przelewaną krew. Jednak Grix i Pancur nie dali się oszukać zaciekle dążąc do upadku władzy Wielkiego Królewskiego Doradcy. Widząc, iż między Devertem i Feainne więź się umacniała i przeradzała w uczucie, pragnęli z tego skorzystać podsuwając obojgu pomysł zjednoczenia ziem, a tym samym spełnienia warunków ludu Krwawych Mokradeł. Lud ów pragnął zostać enklawa i rządzić się własnymi prawami niosąc w sobie cześć obydwu , tak różnych kultur. Utworzenie cesarstwa i ślub władców obu księstw, sprawił by, iż Krwawe mokradła zostały by w obrębie obu księstwa i nikt na tym by nie stracił. Idea przyszłych książąt, powoli zaczynała podobać się obojgu władcom. Wojska Huritinu zaprzestały oblężenia, a bramy Ilm Usul zostały otwarte, witając armię Deverta jak gości. Zaczęły się pertraktacje i doszło do podpisania Unii, na mocy której oba królestwa zjednoczą się tworząc Cesarstwo Reisen, którego bezwzględnym władcami zostaje para Cesarska, zaś ich wspólni potomkowie jako jedyni mają prawo do dziedziczenia tronu. Grix został Księciem Kurysium zaś Pancur tę sama funkcje objął w Huritinu. Oba księstwa mają możliwość zachowania własnej kultury i części praw. Po jakimś czasie w Alearze obranej jako stolica nowo powstałego państwa, miały odbyć się zaślubiny pary cesarskiej będące zwieńczeniem Unii Księstw. Pomimo usilnych nalegań Książąt, Vervox nie został ukarany, a para Cesarska okazała mu laskę i wybaczenie. Potężny serafin nie był w stanie tego znieść. Jego dusza i duma zostały okaleczone, tak jak w jego mniemaniu oszpecone zostało Kurysium. Postanowił zbiec i zrobić wszystko by zniszczyć Cesarstwo. Grix i Pancur próbowali udaremnić mu te poczynania, jednak na próżno. Vervox uciekł pociągając za sobą swoich popleczników i tworzy osadę na Krwawych Mokradłach. Od tej chwili stronnictwo Vervoxa zostało nazwane Krutynami, zaś osada, w której się ukryli - Osadą Krutynów. Ogólna wesołość nie robiła na Vervoxie wrażenia. On miał swój plan i pielęgnował w sobie chęć zemsty, zaszczepiając ją sercach tych, którzy za nim poszli. Kiedy dowiedział się, że stolica Cesarstwa Reisen zostaje Aleara, wiedział również, iż nie ma możliwości sprawowania nad nią żadnej kontroli. Jednak nie był jeszcze przegrany. Wieki temu, wpadły mu w ręce plany miejsca, które wykorzystywały demony. To ukryte miasto na terenie Huritinu. Od tamtego momentu mógł się tym posłużyć dla swoich własnych celów. Legendarne Diabolium, mroczne i ukryte pośród Gór Przeznaczenia, przydało się kolejny raz. Jednak teraz on wykorzystuje je do swoich celów. Nie zastanawiał się długo i wysłał część swoich ludzi do tajemnej lokacji by tam mieli baczenie na poczynania Cesarstwa i przy okazji wzbudzali strach w mieszkańcach Huritinu, który w przyszłości chciał wykorzystać. Tak oto ożyła legenda Diabolium, mrocznego, tajemniczego miejsca, którego położenie było nieznane zaś sława napełniała przerażeniem. Klucze do jego bram dzierżyli Krutynowie i tylko nieliczni byli w stanie je zdobyć, gdyż Vervox uważne dobierał sobie zwolenników, mordując każdego, kto mu się sprzeciwiał.
</p>



<center>
<br><Br>Dalsza część historii jest zawarta i spisywana codziennie w kronikach krainy.<br>
<br><a href="fabula.php">Przejdz do czytania kronik!</a><br><br></center>
<img style="margin-left: -8px" src="ramy/wiesc.png">
<img style="margin-left: 2px"   src="ramy/1.jpg">
<p>


Był to trudny i niezwykły czas. W tym dziwnym okresie doszło do wielu zmian. Działo się wiele dziwnych i niepokojących zjawisk. Donoszono o pojawieniu się ognistych znaków na niebie i ziemi. Nietypowym zachowaniu zwierząt. Opadach śniegu na terenach gdzie nigdy go nie widziano oraz wielu innych niezwykłych zjawisk, które do tej pory nie były obserwowane. Mędrcy i kapłani z zadziwieniem patrzyli w niebo i wodzili swym wzrokiem po ziemiach tego świata, zastanawiając się cóż może się wydarzyć…
</p>
<p>Oto zakończyła się kolejna wojna pomiędzy odwiecznymi wrogami Kurysium i Huritinu. Pokój który zapanował, miał być ostateczny i wieczny, gdyż nie był tylko sprawą polityczną. Jego podwalinami było rodzące się uczucie , które wielu uważało za niemożliwe oraz chęć poprawy warunków i relacji od wieków zwaśnionych nacji. Niczym feniks rodzący się z popiołów, ze zgliszczy wojen i nienawiści, narodziło się nowe państwo - Cesarstwo Reisen. W swych granicach zrzeszyło ono oba poróżnione księstwa, jednocząc się pod rządami pary władców, z których każde władało dotychczas swoim księstwem. Aleara została stolicą nowego państwa, które pragnęli stworzyć oni oboje. Dla siebie i swoich poddanych. Tak więc ze wszystkich miast i wsi nowego Cesarstwa, ściągała ludność każdej klasy i wyznania, by uczestniczyć w wielkim święcie. Oto w Alearze odbyć się miały zaślubiny przyszłej pary Cesarskiej. Devert i Feainne mieli połączyć to co skłócone na wieki kładąc kres różnicom i przelewaniu krwi swych poddanych. Ich małżeństwo miało być symbolem nowej drogi dla zwaśnionych księstw. Przypieczętowaniem powstania Cesarstwa Reisen. Być symbolem nowego i wspaniałego świata, w którym obie, tak różne nacje miały odleźć spokój i harmonię.
</p>
<p>
Powstanie Cesarstwa wymusiło zmiany w strukturach administracyjnych. Proces ten był niezwykle trudny i kosztowny, ale konieczny. Niestety nie obyło się bez komplikacji.
</p><p>Scalenie Księstw i zerwanie ze starym porządkiem, nie było na rękę wszystkim mieszkańcom. Byli tacy, którzy buntowali się przeciwko nowo wprowadzonym zmianom. Wielu zostało straconych, wielu wyemigrowało. Niektórzy żyją tutaj nadal krzywo patrząc na nową administrację i władcę, którzy ośmielili się zespolić dwa zwaśnione królestwa i zmienić stare zasady w imię wyższych celów oraz w imię swego własnego szczęścia, które król upatrywał w ciemnych oczach pani Ilm Usul.
<br>- “Niegodziwość!
<br>- My byliśmy tu od zawsze.
<br>- Nie chcemy zmian.
<br>- Nic dobrego nie dadzą nowe porządki!”
<br>Krzyki wielu niosły się pośród murów miast i wsi obydwu księstw. Zaślepieni, zamknięci w swoim wąskim świecie, nie chcieli lub nie umieli dostrzec pozytywnych konsekwencji wydarzeń. Krzyki były głośne, jednak daremne. Knuto spiski w ciemnych kątach karczm i wąskich, brudnych uliczkach miast. Jednak nic nie dały, nieudolne i za silnie oparte na uprzedzeniach i nieufności. Sprawców szybko wykrywały nowe służby stawiając ich przed oczyma smutnych władców, którzy rozdarci między miłością do poddanych, a świadomością zmian na lepsze, by uratować swoje księstwa przed zagładą i zapomnieniem wielu spiskowców obdarowali prawem łaski, tak jak Vervoxa za jego niecne czyny. Władza starała się doceniać zasługi najstarszych rodów i ich przedstawicieli próbując pomóc najbardziej zatwardziałym w odnalezieniu się wśród nowego porządku, do którego ciężko się im było przyzwyczaić. Niestety w wielu przypadkach, ich nieugiętość i brak zdolności pójścia na kompromis oraz poczynań dyplomatycznych, sprawiły, że posądzano ich o egoizm i patrzono nań jak na buntowników. Wrogów, którzy za wszelką cenę i wszelkimi dostępnymi środkami i półśrodkami, uciekając się do niegodnych i często podłych metod, a nawet szantażu, chcą przeszkodzić w budowie i rozwoju nowego Cesarstwa.
Zjednoczenie tak różnych nacji, o tak odmiennej kulturze i sposobie myślenia, wiązało się z wprowadzeniem nowego prawa, które miało dać wszystkim obywatelom Cesarstwa poczucie równości i sprawiedliwość, mając na uwadze zarówno tych zasłużonych mieszkańców miast, jak i tych, którzy zwabieni nowym i nieznanym, zawitają na ziemie Reisen. Niestety i te poczynania, choć logiczne i dla dobra wszystkich, spotkały się z oburzeniem tych, którzy przyzwyczajeni byli do starego ładu. Nie chcąc i nie potrafiąc zaakceptować nowego porządku, zmieniającego ten, który panował w ich księstwach od pokoleń. Choć serca władców krwawiły, a myśli stawały się czarne i oni mieli kres swej cierpliwości. Lochy szybko zapełniły się najbardziej zatwardziałymi opozycjonistami, skutkiem czego było zmuszenie ich do przemyśleń. Powołano specjalne służby, które miały zajmować się bezpieczeństwem obywateli Cesarstwa. W ich szeregi władcy wybrali ludzi, których uważali za odpowiednich. Ich praca, choć potrzebna i trudna, dawała dwojakie efekty, zaś ci z nich, którzy pracowali najwięcej i najbardziej wytrwale, byli przez wielu postrzegani za najgorszych i najmniej nadających się na te stanowiska. Jednak nie zrażała ich świadomość ceny jaką przyjdzie im płacić za swoje zadania, które spełniali w poczuciu obowiązku. Wszystko po to, by zapewnić Cesarstwu Reisen i jego obywatelom spokój i harmonię. Ustrzec ich przed zagrożeniami z zewnątrz i tymi , które pochodziły od samego środka. Wszak Vervox nadal gdzieś tam był, pozostając nieuchwytny, wciąż knując jak rozbić nowy ład. Zdawało się nawet , że docierał do wielu ze swoją propagandą nienawiści.
</p>
<p>
Czas niepokojów i krwi Północnej krainy zdawał się kończyć. Choć może dopiero się zaczynał.. Klany Barbarzyńców, toczące ze sobą ciągłe wojny o terytoria i sprawdzenia własnych umiejętności, zaczęły zauważać coś co je łączyło. Chęć zysku jaki była możliwość łupienia południowych krain. Do tej pory wrogie klany toczyły ze sobą wojny na lądzie i na morzu, oszczędzając tym samym Cesarskie ziemie. Teraz coś się zmieniło. Jednak nikt nie był w stanie powiedzieć co.. Ponoć wiatr północny szeptał o pojednaniach, a kruszący sie lód dawał znaki o przybyciu władcy.. Okolice Affary i całe wybrzeże po raz pierwszy stanęło w ogniu. Zaś wszystko to ponoć było skutkiem jednego wydarzenia.
Daleko na mroźnej północy narodził się potężny wojownik. Wódz, którego nadejście przepowiadano już wieki temu. Pogromca. Szkarłatny Niszczyciel. Kieł Norgardu. On i jego poczynania miały zmienić bieg historii, wywołać chaos, śmierć i zniszczenia na skalę jakiej dotąd nie znano. Nie wojował tylko mieczem, ale również sprytem i rozwagą. Niszcząc przeciwników zdobywał uznanie i szacunek wciąż rosnąc w siłę. Miał jeden cel. Podbicie całego Norgardu i umocnienie siły ludów północy pod swoją władzą po to, by zatrząść młodym Cesarstwem i całymi południowymi krainami. Obudził strach i szacunek najtwardszych nacji tego świata, zaś sława jego imienia wyprzedzała go samego. Oto pojawił się przywódca, którego imię powtarzano z ust do ust. Norgardzkie klany już śpiewają o jego czynach. O tym, iż nie przegrywa bitew i nie ma mu równych w walce. Tam gdzie się pokaże, ludzie wiodą za nim pragnąc by objął ich swoim protektoratem. Jedni ze strachu, drudzy z podziwu. Potężna, niepowstrzymana armia bezwzględnych barbarzyńców szykuje się do wojny, do inwazji na południowe krain.
</p>
<p>
Podczas trwania wielkiego święta ludu Cesarstwa, cała uwaga skupiona była na Alearze i parze cesarskiej, która dumna i pewna rozpoczynała rządy w nowym kraju.
</p>
<p>To był idealny moment by zaatakować.
</p>
<p>Pierwszego dnia uroczystości, nowo mianowany Namiestnik znalazł na swoim biurku raport sytuacyjny z Affary. Odczytał w nim jedno zdanie, które napełniło go niepokojem.
</p>
<p>- “Utracono kontakt z wyspami Mithrilu i Złota.”
</p>
<p>Niemożliwe. Namiestnik przeczytał to kolejny raz, po czym zamyślił się zaciskając dłoń na skrawku papieru. Czyżby Nordgardczycy poczuli się tak pewnie?
</p>
<p>Nie było czasu by się zastanawiać. Wiedział co powinien zrobić. Flota w stan gotowości.. Oddział zwiadowczy powołany… A wszystko w czasie, gdy całe Cesarstwo miało uczestniczyć w balach i turniejach na cześć młodej Pary Cesarskiej. Postanowił nie meldować o niczym władcy, by nie zakłócać tak ważnego dla niego dnia, jak jego ślub i przygotowania do tego święta. Tym bardziej, ze symbolika tego wydarzenia była nad wyraz ważna dla całej przyszłości Cesarstwa. Wziął na swoje barki odpowiedzialność powiadamiając jedynie Książęta o swych podejrzeniach i zwracając ich uwagę na całe nabrzeże. Zapieczętowane listy do Affary i Aquidach gnały co koń wyskoczy za pazuchami gońców. Zmarszczył brwi i spojrzał na ustrojone girlandami, wstążkami i lampionami miasto oraz na cieszące się tłumy. Westchnął… On nie mógł pozwolić sobie na odpoczynek, to były skutki obowiązków jakie wziął na swoje barki… Za oknem zapadał już zmierzch kiedy posłaniec zastukał do bram Aquidach niosąc Grixowi ostrzeżenie i wiadomość od Roinavena. Oby nie było za późno…
</p>
<br><br><b>Status: Wydarzenie rozegrało się w <a href="http://aleara.pl/forums.php?topics=1">Portal - Sesje Grupowe.</a><br></b>
<br><br>-----------------------------------------------<br><Br>
<center><img style="margin-left: -10px"   src="http://www.aleara.pl/hyyt.jpg" width="500"></center>
<p>
Dwie wieści, z siła grzmotu, obiegły Cesarstwo, wprowadzając chaos, i marazm, siejąc zwątpienie i przerażenie w sercach wszelkich nacji. W jakich to czasach przyszło nam żyć?! Ledwie zakończyła się jedna wojna a nowo narodzone z krwi i potu państwo, stało u progu kolejnej. Tym razem jednak bez radości w sercach, niemal bez nadziei na lepsze jutro. Dzień największego święta kontynentu południowego przemienił się w osnuty żałobnym kirem mrok czający się wszędzie wokół. Ci, którzy mieli nieść radość i równość, pokój i stabilizację wszystkim swym poddanym zostali zamordowani. Feainne królowa Kurysium i Devert władca Huritinu zostali zamordowani w dniu własnych zaślubin. W dniu mającym być symbolem pojednania i pokoju. Krwawy zamach zebrał najstraszniejsze żniwo nie dając szans cesarskiej parze. Najgorsze jednak było to, że spiskowcy uciekli nie poniósłszy żadnej kary pozostawiając w marazmie możnych tego świata jak i prostych ludzi. Choć Namiestnik dwoił się i troił, nie był w stanie ustalić winnych. Zawiódł. Wiele hipotez i poszlak prowadziło w różne strony, jednak każdy ślad okazywał się bezwartościowy. Ogólna żałoba zapanowała na ziemiach Reisen, które stało pod znakiem zapytania u progu potwornego zagrożenia nadchodzącego z północy. Zakaz zabaw i czarne sztory w oknach wszystkich domostw od Gór Przeznaczenia aż po najdalsze zakątki pustyni Us Nement. Żałobne bandery i flagi na masztach statków i budynków państwowych ukazywały ból i strach obywateli Cesarstwa. 
</p><p>W tych trudnych czasach kolejny grom uderzył pogłębiając przerażenie i odbierając nadzieję. Wyspy Złota I Mithrilu zajęte przez dziki lud Norgardu. Barbarzyńcy palą wioski, gwałcą i plądrują obdzierając ze skóry cesarskich, nie szczędząc starców, kobiet ni dzieci. Składają krwawe ofiary swym pierwotnym bogom zdobiąc swoje tarcze i groty włóczni głowami mieszkańców Wysp. Cesarstwo zaczyna się dzielić, niepokoje społeczne i zamieszki staja się coraz bardziej widoczne. Brak kontaktu z wyspami sprowadza gospodarkę na skraj. I tylko jeden człowiek jest w stanie temu zapobiec. On jeden, jedyny może zjednoczyć na powrót cesarstwo ponad podziałami i dla dobra jego mieszkańców. Książę Grix Myrine- Pan na Aquidah i Ilm Usul.. To on jako pierwszy w kolejce mianowany został regentem. Na jego barkach w tych ciężkich czasach spocznie życie i wiara milionów. Na jego ramionach zawisło istnienie Cesarstwa Reisen. Czy da sobie rade? Oby! Będąc ostatnią nadzieją Reiseńczyków i dumą Huritinu. Wie, że nie jest sam, pomocne, silne ramie Pancura wspiera go mieczem i radą. Książe Pancur mianowany Głónym Doradcą Cesarza Regenta, staje z nim ramie w ramię, by podnieść i uratować poddanych obu księstw i ideę Cesarstwa Reisen. Całe cesarstwo pokłada w nich wiarę i nadzieję. Wierząc , że potrafią ich zjednoczyć i stawić czoło Norgardzkim bestiom. Wznosząc modły do bóstw pielęgnują nikłą iskrę nadziei, bo to ona, jak głosi przysłowie, umiera ostatnia...



</p><br><br><b>Status: Aktualne wydarzenie.</b><br>

























<img style="margin-left: -8px" src="ramy/imapa.png">
<a href="ramy/mapamax.jpg"><img id="fotografia" src="ramy/mapamini.jpg"></a><br><br>
<b><center>[Kliknij w miniaturkę mapy aby powiększyć]</b></center><br><Br>



<img style="margin-left: -8px" src="ramy/norgard.png">
<img style="margin-left: 2px"   src="ramy/2.jpg">
<p>Pośród śniegów Północy, gdzie każdy dzień istnienia jest darem od losu a szare, ostre skały pokrywa delikatność śnieżnego puchu, gdzie lodowe pustkowia ciągną się aż po horyzont, przecinane zimnymi wodami zdradzieckich rzek, z zapomnienia odradza się Norgard ze swymi dwoma perłami. Niedostępny i dziki, jak lud zamieszkujący te ziemie. Pradawne królestwo, przed wiekami zapomniane i popadłe w ruinę, teraz mozolnie otwierające oczy na świat. To tu, przed wiekami kwitła pierwsza cywilizacja, dumna i silna, tak stara i przedwieczna, że pamięć o niej istnieje tylko pośród dumnej rasy Taurenów, będących jej częścią, dziś jako nieliczna społeczność, skostniały relikt tamtych czasów. bezwzględna i ostra kraina, gdzie język istot ją zamieszkujących jest twardy a zasady ostre. Świat inny, jakby odległy, choć tak bliski. Pełen wiary w tradycję i gusła, w duchy przodków i prastarą magię, gdzie śpiew szamanów odbija się od skalnych grani krążąc pośród ciszy śnieżnych bezkresów. To co dawne odeszło w zapomnienie będąc jedynie zalążkiem, z którego odradza się potęga północy, prymitywna i twarda, szczera i nie uznająca kompromisów, jak ta kraina... jak Norgard. Dziś świat nieokiełznany i nie poznany, dziki i nieujarzmiony, w którym odwieczne prawdy natury stanowią prawa i obowiązki. To tu ludzie nanizali na lodową nić dwie perły, stanowiące potęgę ich rasy i nowy początek barbarzyńskiego ludu, potomków Pierwszego Królestwa. Vernoth, odbudowane na ruinach dawnej cywilizacji, od wieków wtulone w ostre i niezdobyte szczyty Gór Gergerath, nad którymi tańczy zorza,  niczym wspomnienie o duchach przodków, pierwszych istot tej ziemi. Tu gdzie pot i łzy przyświecają idei i sile mieszkańców. To z surowych grani tych gór, wypełzają hordy orków, wietrzących mięso i krew, zwiastunów grozy i zniszczenia. Gdzieś pomiędzy surowym pięknem łańcuchów Gergerath, a ostrymi klifami Norgardzkich fiordów, Lodowa Pustynia przeraża surowością i magnetycznie przyciąga niewinnością śniegu i lodu, niczym magiczna kraina z pogranicza realnego świata i legend. To na niej żyją Taurenowie, lud dumny i nieugięty, relikt wieków i zmian. To przez nią wije się wielka rzeka Norgardu, niczym nić życia pośród zmrożonego świata, realna i prawdziwa, jak jawa we śnie. Nić wiążąca ze sobą klejnoty tej ziemi, której ujściem jest Ragnot. Wielkie miasto portowe, brama do Norgardu, otwarta dla tych, którzy mają w sobie siłę i determinację, a także odwagę by oddać każdy kolejny dzień swego życia niewdzięcznej krainie lodów i śniegów. To z Ragnot twardy lud północy wyrusza na szerokie morskie wody, to z Ragnot prowadzi jedyna bezpieczna droga przez śnieżny świat północy, zimny i bezwzględny dla tych, którzy go nie docenią. 
</p><p>Norgard, niczego nie zapomina, nie wybacza błędów, nie chroni głupich, nie ścierpi głupoty i braku determinacji. Norgard to miejsce, które przeraża i przyciąga, surowe i nieustępliwe, skąpane w pierwotnych prawach i przedwiecznej tajemniczej sile. Otworzy się przed każdym, kto będzie miał umysł równie twardy i silny jak ciało, a duszę wrażliwą na to, co zapomniane. Oto pustkowie pełne mistycznej mocy i obecności tych, którzy oddali mu swe życie. Wchodząc na te ziemie pamiętaj, że jeśli nie rozszarpią cię orki, nie obrócą w proch barbarzyńskie plemiona ludzi, jeśli nie wytną w pień Taureńskie topory, zniszczy cię sam Norgard. Świat gdzie cywilizacja to zbyt wielkie słowo, gdzie władza i demokracja to nieznane wyrazy, a siła i bezwzględność wiodą prym pośród wiecznie walczących ze sobą plemion i ras. Czy podniesie się pradawna cywilizacja, czy stanie na nogi i spojrzy na południe bezwzględnym wzrokiem siły i determinacji? Czy narodzi się ten, który zjednoczy siłę i potęgę ludów Norgardu? Historia wciąż się pisze. Może Ty będziesz jej częścią....
</p>
<img style="margin-left: -8px" src="ramy/ragnot.png">
<img style="margin-left: 2px"   src="ramy/3.jpg">
<p>Ostre, surowe powietrze północy wdziera ci się w płuca powodując nieprzyjemne
uczucie paniki.. Oczy rozglądają się w gęstej mgle unoszącej się niczym oddech
potężnego boga na powierzchni Lodowej Rzeki- Ragnahr. Wydaje ci się, że to
koniec świata i nie wiesz jak bardzo się mylisz. Mgła, jak za dotknięciem jakiejś
niewidzialnej siły , unosi się powoli odsłaniając widok zapierający dech w twoich
piersiach. Oto przed tobą Ragnot, stolica północy, w której istnienie nie śmiałeś
wierzyć. Wysokie , surowe, drewniane budowle piętrzą się wydzierając rzece port
wzniesiony na potężnych, smolonych balach. Zimne dzikie twarze ludzi
potężnych, niczym tury przyglądają ci się uważnie, niechybnie zastanawiając się
ile jesteś wart. W ich oczach jest jednak duma i siła, która zmusza do szacunku,
jak potężne topory, które dzierżą w dłoniach, jak byle drewnianą zabawkę.
Przełykasz ślinę.. Oto stolica Norgardu. Tu poznasz czym jest siła, honor i
odwaga . Tu nauczysz się respektować przyrodę. Dowiesz się czym jest walka i
śmierć. Tylko silni godni są by żyć.
</p>Pragniesz sprawdzenia się?
<br>Przekrocz drewnianą bramę…
<br>Pragniesz wyzwań ?
<br>Dobrze trafiłeś.
<br>Jesteś słaby?
<br>Nie wiesz czym są honor i odwaga?
<br>Uważaj na swoją głowę..
<br>Dla Ludu Norgardu jest warta mniej, niż reiseńska spluwaczka.
<img style="margin-left: -8px" src="ramy/vernoth.png">
<img style="margin-left: -2px" width="260px" align="left" src="ramy/4.jpg">
<p>
Twoje ciało paraliżuje strach i nagła niepewność jutra. Zapach gnijących ludzkich
wnętrzności, które poczerniałe zdobią palisadę, dociera twych nozdrzy. Ludzkie
głowy nabite na włócznie, patrzą na ciebie pustymi oczodołami, z których kruki i
sępy wydarły już gałki oczne. Uszu dochodzi krakanie i głuchy dźwięk młota i
kamienia, dobiegający z kamieniołomów. Tak, nie mylisz się, oto Vernoth.
Górskie miasto Norgardów. Jeśli w twoim sercu mieszka siła i odwaga, znajdziesz
tu to, po co przybyłeś, bogactwo minerałów wyrwanych najwyższym górom
świata. Śnieg pada ci w oczy a lodowaty wiatr przenika do szpiku kości. Unieś
głowę, jak przystało na silną istotę. Oto miejsce, na krańcu świata, srogie i
surowe jak jego mieszkańcy. U podnóża gór wyrasta wbrew wszystkiemu, dzięki
sile, odwadze i dumie.</p>
Pragniesz złota i szlachetnych kamieni?
<br>Dobrze trafiłeś.
<br>Szukasz broni i rynsztunku dla walczących?
<br>Lepszego nie znajdziesz nigdzie.
<br>Masz w sobie siłę i odwagę?
<br>Przejdź przez drewniane wrota.
<br>Popatrz w oczy mieszkańców Vernoth..
<br>Nie zobaczysz w nich strachu ni słabości.
<br>Oto miejsce, za którym nie ma już nic...
<br>Gotów?
<br>Bramy otwierają się skrzypiąc straszliwie. Wita cię wzrok strażnika przy bramie i
głośne krakanie odbijające się echem od skalnych grani.
<img style="margin-left: -8px" src="ramy/cesarstwo.png">
<p>Niedawno powstała potęga południa, która łączy w sobie zarówno zmierzch i mrok, jak narodzenie i światło. Na podwalinach dziedzictwa dwóch kultur zbudowano Cesarstwo Reisen. Kraj rozległy i pełen życia i śmierci, gdzie znajdziesz gęste puszcze zamieszkałe przez elfy, mokradła na których zbuntowani Krutynowie czezną kuszeni demagogią swego przywódcy. Tu splata się kultura mrocznego Księstwa Kurysium, ze światłością i wiedzą Huritinu. Powstałe na skutek mariażu Królowej Kurysium i Władcy Huritinu państwo, wciąż przenika się kulturowo, co nadaje mu wyjątkowy klimat. Ciągnące się od Gór Przeznaczenia na zachodzie, przez Krwawe Mokradła aż po pustynię Us Nemeth do Ilm Usul, zwanego Miastem Węży leżącego pośród zdradzieckich pustynnych piasków, najbardziej wysuniętej na wschód części Cesarstwa. Połączenie mroku i jasności, światła i cienia, życia i śmierci, mistycznej magii z nauką i filozofią, tu tworzy wyjątkowy klejnot tego świata, który zaprasza zmysłowością i napawa strachem dając jednocześnie poczucie wolności i wiedzy.
</p>
<img style="margin-left: -8px" src="ramy/huritin.png">
<img style="margin-left: 2px"   src="ramy/5.jpg">
<p>To tu, jak mówią legendy przybyli uciekinierzy z Norgardu, przedstawiciele przedwiecznej cywilizacji, znękani i nieliczni, by tworzyć i odbudowywać to co utracili. Ciągnąca się od porośniętych mchami szczytów Gór przeznaczenia, które czernią i czerwienią kamienia i skały majestatycznie wznoszą się nad ta ziemią, aż po Krwawe Mokradła, gdzie lud jest twardy i nieugięty a ziemia zdradliwa. Nad ziemią, którą umiłowały sobie istoty ceniące piękno i kulturę, jasność i dobro, bogactwo i wolność. Wielcy Elfowie i mistyczne centaury, ludzie i krasnoludy, miłujące złoto i drogie kamienie gnomy i koboldy od których usłyszysz wszystko, co przyjdzie bądź nie przyjdzie ci do głowy. Tu rozkwita kultura i sztuka, magia życia i wiedza, rzemiosło i rolnictwo. Huritinu to miejsce prawa i demokracji, gdzie każdy mieszkaniec może czuć się bezpiecznie, strzeżony przez oddziały gwardzistów Cesarstwa. Tu wita przybyszów Affara, miasto portowe o białych murach. Lśniące złotem i przepychem, jako wizytówka księstwa, o której brzegi łagodnie rozbijają się morskie fale. Miasto kupców i rzemieślników, łajdaków i złodziei, pełne bogactwa i nędzy jednocześnie. Kamienne trakty kupieckie i szerokie drogi pełne  podróżnych i kupców, usiane karczmami niczym dobra kasza skwarkami, prowadząc nas ku największemu klejnotowi tych ziem stolicy cesarstwa, ku Alearze. Ta wielka metropolia przyciąga wszystkich swym wyjątkowym klimatem. Tu rozkwita rzemiosło i jubilerstwo, tu usłyszysz największych filozofów i spotkasz najmożniejszych tego świata. Tu oddasz się rozkoszom duszy i ciała w każdym wymiarze. Dumne miasto w dobie rozkwitu, silne i niezależne jak jego mieszkańcy i wszyscy mieszkańcy Księstwa Huritinu. Kolebka cywilizacji i kultury ludzi, elfów, krasnoludów i gnomów, jaśniejące niczym najszczersze złoto w sercach Huritińczyków. Każdy znajdzie tu coś dla siebie o ile przyświeca mu prawo i porządek, a on sam kroczy drogą jasności. Podobno na terenie księstwa istnieje złowrogie miasto ukryte i niedostępne, którego klucze dzierżą Krutynowie.. To Diabolium, miasto o którym krążą straszne opowieści i legendy. jednak czy istnieje? Przekonaj się sam..
</p>
<img style="margin-left: -8px" src="ramy/aleara.png">
<img style="margin-left: 2px"   src="ramy/6.jpg">
<p>Stolica Cesarstwa Reisen, niczym lew symbolizujący odwagę, siłę i
potęgę, dumnie trwa na straży największego księstwa. Białe miasto złota i
kultury, piękna i polityki łączy w sobie wszystko to, czym szczyci się Cesarstwo. Wszystkie drogi prowadzą do Aleary, mawiają jego obywatele i mają rację.
Największe i najwspanialsze miasto kontynentu, jaśnieje niczym diament, pośród
zielonych i kwitnących łąk, przeciętych wodami rzeki, która niczym wstęga oplata
miasto od południa. Tu znajdziesz wszystko czego potrzeba twej duszy i ciału.
Zakrztusisz się smakiem demokracji, zachłyśniesz wspaniałością architektury i
sztuki, zafascynują cię poglądy filozofów i zadziwi dostatek mieszkańców.. W
uszach zabrzmi równy krok legionów, niczym takt wybijany do pieśni i strof
poematów. Najznamienitsi handlarze niewolników zaczarują cię różnorodnością
towaru, a szczęk oręża na arenie i wyścigi rydwanów wypełnią wolny czas.
<br>Chcesz pobudzić swe zmysły?
<br>Pragniesz rozkoszy dla ciała?
<br>Masz ochotę poczuć wolność?
<br>Na twojej twarzy maluje się uśmiech niedowierzania..
<br>Wejdź do Aleary..
<br>Wtop się w gwar uliczek..
<br>Ukryj siebie samego lub odnajdź własne ja..
<br>Carpe Diem..</p>
<img style="margin-left: -8px" src="ramy/affara.png">
<img style="margin-left: 2px"   src="ramy/7.jpg">
<p>Oto wita cię szum fal odbijających się o skaliste wybrzeże Affary, największego
portu Cesarskiego Imperium. Błyszczące złotem i bielą wieże portowego
miasta, niczym iglice przecinają błękit nieba. Miasto handlu i rozrywki łączy ze
sobą pełną kiesę i kulturalny przesyt. To tu powstają pieśni łowców morskich
potworów, tubalnymi, basowymi pomrukami dudniące w uszach każdego, kto
pojawi się na przystani. Rytmiczne uderzenia galerniczych wioseł i szczęk
łańcuchów opowiadają historie niewolników spisane potem i krwią w rytm
uderzeń bębnów.  Zapach odświeżającej, morskiej bryzy otula brukowane
granitem uliczki, które schodek za schodkiem wspinają się ku górze, gdzie główna
część nadmorskiej metropolii zachwyca przepychem i siłą, dumą i wielkością, a
każdy detal pieści zmysł estetyki.To tu znajdziesz droge do Złotej Wyspy i Wyspy Mithrilu jeśli odwaga i pełna kiesa wzmagają twą zachłannośc i chęc wielkich bogactw..To tu pośród przepychu i bogactwa odnajdziesz zakątki pełne niebezpieczeństw i pirackich pieśni,  w zapomnianych uliczkach wspaniałego miasta. 
<br>Jeśli znudziły ci się morskie wojaże..
<br>Wejdź..
<br>Jeśli masz dość zielonego lądu..
<br>Wejdź...
<br>Oto miejsce dla ciebie..
<br>Czyś kupcem, żołdakiem, czy kurtyzaną..
<br>Czyś niewolnik, plebejusz, czy krew rodowa w żyłach twych płynie..
<br>Odnajdziesz tu wszystko, czego szukasz..
<br>A nawet więcej, niż możesz sobie wyobrazić..
</p>
<img style="margin-left: -8px" src="ramy/diabolium.png">
<img style="margin-left: 2px"   src="ramy/8.jpg">
<p>
Masz odwagę zawitać na te nieprzyjazne ziemie? Trudno tu doczekać się jasnego promienia słonecznego. Czerwień rozlana na nieboskłonie nie pozwala jasności się przebić. Budowle wyrastające z ziemi też nie zachęcają wyglądem. Otwory w murach niczym oczyska straszydeł spozierają groźnie, dreszcz na plecach wywołując, a jednak kiedy patrzysz w te puste i ciemnością rażące dziury jakiś głos wewnętrzny nawołuje byś zajrzał do budynku. To z pewnością głos legend zasłyszanych od bardów, to on kusi obietnicą bogactw jakie zdobyć można.
</p><p>A jednak wchodzisz.. Budynek okazuje się wejściem do miasta skrytego głęboko pod ziemią. Wita Cię gorąc i napis " Diabolium". Czy coś Ci to mówi...? Tak, to to legendarne zaginione miasto. Nieliczni o nim wiedzą, a jeszcze mniejsza grupa w jego istnienie wierzy. Mawiają podania, że potwór pradawny Diaburion tu zamieszkuje. Śpi spokojnie póki nie znajdzie się śmiałek gotów wyrwać go ze snu. Gdzieś w księgach rytuał jest zapisany, lecz gdzie te księgi są?
</p><p>Zaglądasz dalej? Ołtarze ofiarne stają Ci na drodze, splamione posoką ofiar jakie składają mieszkańcy swym bogom. Gdzie głowę nie zwrócisz tam wejście do komnat i korytarzy. Decyzja należy do Ciebie czy masz odwagę zaryzykować życie swoje dla bogactw złudnych. Koldowie czekają przy stosie w centralnym punkcie Diabolium na nieudaczników. Czy będziesz to Ty?
</p>
<img style="margin-left: -8px" src="ramy/kurysium.png">
<img style="margin-left: 2px"   src="ramy/9.jpg">
<p>Kiedyś odległa i niedostępna kraina słońca i piasków pustyni. Dzisiaj mroczna i tajemnicza część Cesarstwa, z której wywodzi się to co ciemne, inne, niezrozumiałe.. Jej ziemie otwierają się Krwawymi Mokradłami, zdradzieckimi i niedostępnymi, gdzie ważna jest zwinność i determinacja by przeżyć. Tam zamieszkują Jaszczuroludzie, dumni i nieufni wobec obcych mając za sąsiadów zbuntowaną przeciw Cesarstwu Osadę Krutynów, której strzegą wody Starego Bagniska, gdzie mnogość krwiożerczych stworzeń czyha tylko na kolejnego śmiałka, chcącego je przebyć. To tu powstała nekromancja, jako sztuka wskrzeszania martwych, to tutaj swe ziemie mają Mroczne Elfy, a półsmoki sieją postrach i panikę prowokując łowców wynaturzeń swym istnieniem. To tutaj kwitnie czarna magia, a bogowie żądają krwi od swych wyznawców. Mówi się że to ognista ziemia, gdzie od zarania dziejów bój toczą Demony i Serafiny przechylając szalę zwycięstwa raz na jedną raz na drugą stronę. Bezkresna pustynia Us Nemeth zabija niewdzięcznych i głupich, którzy pragną dostać się do Wężowego Miasta, Ilm Usu l- dawnej stolicy Kurysium, nie wyzbywszy się z serca pychy, a z umysłu ograniczeń. Tu wszystko się może zdarzyć. Tak jak piaski zakwitają, a oazy otwierają swe podwoje najwytrwalszym, tak mieszkańcy tych terenów są chłodni i tajemniczy, a ich spojrzenia budzą lęk i otwierają w duszy wrota niepewności prowadzącej do strachu. Czarną perłą tych ziem jest Aquidah wielkie potowe miasto mrocznego Kurysium. Tam mieszają się smaki i zapachy, barwy nabierają intensywności, a szczęk niewolniczych łańcuchów dudni w uszach. Magia muzyki pełnej zmysłowości budzi duszę. To miejsce uwodzi, potrafi omotać i zakląć w świecie pełnym mroku i fascynacji zmysłów i ciała, śmierci i wskrzeszenia. świat pełen wyraźnych barw, gdzie niebo jest bardziej niebieskie, piach bardziej żółty, zieleń bardziej zielona, a zmysły gotowe wyrwać się rozumowi by intensywność doznań mogła cię przeniknąć upoić, a nawet zniszczyć wiodąc ścieżkami, które mają intensywny smak na pograniczu dobra i zła prowadząc wprost do zatracenia. Każdy kto gotów jest na intensywność doznań, gdzie filozofia i wiedza ma się nijak do rzeczywistości, każdy, kto będzie miał w sobie tyle siły by kosztować i się nie zatracić, znajdzie rozkosz pośród ognistych ziem Kurysium.
</p>
<img style="margin-left: -8px" src="ramy/Aqudach.png">
<img style="margin-left: 2px" align="left" src="ramy/10.jpg">
<p>
Skąpane w kolorze zachodu słońca i lazuru morza miasto portowe  Księstwa Kurysium.
Wysokie, domy z ciemnego piaskowca, z daleka przyciągają wzrok, jak i światło
latarni Al`Szarkah, które nigdy nie gaśnie przywołując ku brzegom zbłąkane w
nocnej mgle łodzie, niczym pieśń syreny budząca tęsknotę w sercach wilków
morskich. Delikatny chrzęst drobnego piasku pod bosymi stopami i krzyk mew
dryfujących na powietrznych prądach, których biało czarne skrzydła odbijają się
w spienionej falami tafli morza, uświadomią ci gdzie jesteś. Zapach ryb i owoców
morza, harmider i hałas portowych ładowni, orientalnej urody kobiety ubrane tak
skąpo, iż niewiele zaiste zostaje w sferze twej wyobraźni, oto mury tętniące
życiem.</p>
Tu ubijesz każdy interes..
<br>Tu przekonasz się, że życie ma gorzko słodki smak..
<br>Tu odnajdziesz swą przystań..
<br>Ale tylko wtedy, kiedy otworzysz oczy i zechcesz ujrzeć..
<br>Odetkasz uszy i zapragniesz usłyszeć..
<br>Czym jest Aquidach - Czarna perła pustyni..
<br>Miasto korsarzy i najemników, gdzie prawdziwą władzę sprawuje On..
<br>Książe miasta Umarłych..Grix..
<br>I żaden, nawet najcichszy szept, nie ujdzie jego zmysłom..
<br>Decydujesz się zawinąć do portu?
<br>Przygotuj zatem zmysły na smak i zapach orientu.
<img style="margin-left: -8px" src="ramy/IlmUsul.png">
<img style="margin-left: 2px"   src="ramy/11.jpg">
<p>
Stolica Kurasium zwana Miastem Węży, co niczym wąż wije się wewnątrz
pustynnej doliny wnikając weń coraz głębiej. Kolebka starej cywilizacji, gdzie
śmierć jest tylko początkiem drogi, a wszechobecną magię, pełną mroku i
tajemnicy, czuć pod każdym ziarnkiem piasku okalającej je pustyni, która wdziera
się doń zachłannie. W żarze pustynnego słońca lśnią niczym miliony iskier
drobiny złota w ścianach z piaskowca. Skupia na sobie łaskę bogów każdemu z
nich w swych murach cześć oddając. Najwspanialsze z towarów tu znajdziesz, od
przypraw, co barwą mamią wzrok, zaś zmysły zapachów intensywną nutą, przez
najdelikatniejsze materie o kolorach pełnych intensywności o jakiej nie śniłeś, aż
po klejnoty, a nawet własną śmierć..</p>
<p>Ilm Usul to serce pustyni , fundament, na którym wyrosły strach i potęga ludu
Kurytów, który każdy swój oddech w smukłe dłonie swej władczyni składa i od jej
kaprysu i zamysłów zależy istnienie każdej istoty, która granice pustynnej
przekroczy krainy.</p>
Jesteś gotów na niepoznane?
<br>Jesteś gotów na nieuniknione?
<br>Jesteś gotów na niewyobrażalne?
<br>Złap oddech..
<br>Niech żar pustyni wypełni twe ciało, a mroczna magia wleje się w twą duszę..
<br>Brak ci tchu, a strach przed tym, co ci pisane wypełnia cię po brzegi, niczym
oliwa gliniany dzban..
<br>Przekrocz bramy Ilm Usul i spróbuj nie stracić duszy...
<img style="margin-left: -8px" src="ramy/osada.png">
<img style="margin-left: 2px"   src="ramy/12.jpg">
<p>
Twoje myśli spowija niepokój, któremu towarzyszy szelest potężnych skrzydeł, nieustannie brzmiący ci w uszach, niczym złowroga wróżba wisząca nad Tobą. Mokre, lepkie od cuchnącego błota przylepia się do twego zmęczonego ciała. Krwawe Mokradła zdają się cię pochłaniać, więzić, byś nigdy już nie oglądał świata. Rzęzi ci w płucach a oddech staje się płytki i urywany, jakby wszystko wokół sprzysięgło się byś nigdy już nie nabrał oddechu. Nie wiesz już gdzie jesteś i w jakim podążasz kierunku, zuchwałe, pełne szyderstwa i satysfakcji ślepia bagiennych stworów zdają się obserwować każdy twój ruch czekając aż padniesz i zabraknie ci sił by wstać... Między gęstwiną liści , gdzieś przed tobą, zdaje się migotać płomień, niczym wcielenie ostatniej nadziej lub światło wiodące Cię na zatracenie. Itak nie masz nic do stracenia. Krok za krokiem, brniesz ostatkiem siły w tym kierunku, przedzierając się przez cuchnące bagno i gąszcz prastarych konarów. Szum skrzydeł staje się wyraźniejszy, jakby zwiastując twój koniec. Płomień się przybliża, zaczyna się mnożyć.. Czyżbyś miał przewidzenia? Wyciągasz ręce i mozolnie wypełzasz na brzeg jak ostatnie ścierwo tego świata. Rozchylasz gęste zarośla a Twoim oczom ukazuje się widok tyleż straszy ile niesamowity.. Masywne Krutyńskie budowle, których szare, kamienne ściany odbijają blask pochodni zwodniczo majaczących na bagiennej tafli. Dwa dumne Serafiny o czarnych, niczym nocne niebo skrzydłach powoli lądują tuż przed tobą zagradzając ci drogę do najbardziej złowrogiego i tajemniczego miejsca tego świata. Osada Krutynów nie wita cię otwartymi na oścież wrotami, acz złowrogim spojrzeniem pradawnych istot..
</p>Masz w sobie wystarczająco dużo determinacji by starać się wejść?
<br>Jesteś na tyle szalony by walczyć ?
<br>Wydaje ci się, że twój spryt i siła pozwolą ci tu przetrwać?
<br>Musisz byś tego pewien!!
<br>Być może ci się uda..
<br>Być może zbuntowane, pradawne istoty o silnych skrzydłach darują ci życie..
<br>Być może ich pogarda i dzikość nie sprawią, że staniesz się szaleńcem..
<br>Byś może zdradzą ci swoje największe tajemnice..
<br>Być może zasłużysz na klucz do Diabolum...
<br>Któż wiedzieć to może..
<br>Przekonaj się i walcz lub zdychaj, jeśli nie masz w sobie na tyle odwagi...
<img style="margin-left: -8px" src="ramy/czlowiek.png">
<img style="margin-left: -8px" align="left" width="260px" src="http://aleara.pl/images/rasyy/czlowiek.jpg">
<p>
Człowiek jest rasą najwszechstronniejszą i najliczniejszą w świecie Aleary. Przedstawiciele tej rasy zasiedlają wszystkie krainy tego świata a ich wygląd , kultura i sposób w jaki postrzegają tak otoczenie , jak też przedstawicieli innych ras, uzależniony jest w dużym stopniu od terenów z jakich pochodzą.
</p><p>Norgardczycy, jako nacja północy i świata barbarzyńców, przedstawiają sobą silny charakter, niezłomność , wytrzymałość i siłę, zamieszkując głównie tereny pokryte lodem i śniegiem, gdzie cieplejsze dni przypadają na około 3 do 4 miesięcy w roku. Ich kultura opiera się na prostocie i sile przetrwania. Dumni i poddani temu co pierwotne w każdej postaci są barczyści i dobrze zbudowani. Ich skóra jest jasna, często pokryta piegami. Są najwyższymi z przedstawicieli ludzkiej nacji, gdyż mierzą średnio do 200 cm mężczyźni, i do 180 kobiety, choć jak wszędzie zdarzają się osobniki wyższe. Mężczyźni północy są krępi i dobrze zbudowani. Kobiety zaś mają bujne, pełne kształty. Ich włosy najczęściej są bardzo jasne często białe jak śnieg choć wśród mieszkańców północy znajdziemy też brązowo i rudowłosych przedstawicieli. Tak samo jest z kolorem oczu. Choć większość ma oczy niebieskie czy błękitne, odcienie brązów i zieleni również nie są wyjątkiem.
</p><p>Mieszkańcy Norgardu trudnią się głównie zawodami wymagającymi siły, jak kowalstwo, hutnictwo, płatnerstwo. Największy ich odsetek to wielbiciele wojaczki i walki, wśród tej klasy najliczniejsi są barbarzyńcy, Zwani tak przez lud Cesarstwa Reisen ze względu na ich siłę i bezwzględności w walce. Zdarzają się tutaj także kobiety i mężczyźni obdarzeni szczególnymi zdolnościami magicznymi o pierwotnym wydźwięku. Szamani, wiedźmy, szeptuchy, zielarze, wróżbici przepowiadający przyszłość lub mający umiejętność łączenia się z duchami przodków, gdy wprowadzą się w trans. To szamani i magowie północy nadali symbolom moc i siłę zwąc je runami.
</p><p>Rdzenni mieszkańcy Księstwa Kurysium, wyróżniają się wśród innych ludzi ciemną karnacją, która od lekko brązowej, do czarnej niczym heban, jest wynikiem życia na rozległych pustyniach wśród słonecznego żaru. Ich oczy są z reguły ciemne i mają w sobie dziwną głębię. Mają smukłe, szczupłe sylwetki a ich ruch są miękkie i spokojne, jakby na wszystko mieli czas. Są standardowego wzrostu , gdyż u kobiet sięga on do 170 cm a u mężczyzn nawet 180 i więcej.. Ich ciemne, najczęściej czarne włosy błyszczą odcieniami czerni, rubinu czy fioletu, niczym skrzydła kruka. Są oni przedstawicielami wszystkiego co tajemnicze, orientalne i związane z mroczną magią. W strojach preferują mocne i wyraziste barwy a świat ich przesycony jest intensywnością zapachów i woni ziół, przypraw i kwiatów. Trudnią się transportem i kupiectwem. Znaleźć wśród nich można najwspanialszych rzemieślników pośród tkaczy, jubilerów czy hodowców. Lubują się w koniach i kobietach oraz w tym co mroczne i tajemnicze. Przedstawiciele tej nacji ludzkiej obdarzeni talentem magicznym skupiają się na magii ognia, alchemii, nekromancji i czarnej magii, czyli na wszystkich tych dziedzinach, które niosą ze sobą mrok i kult życia i śmierci. Zarówno mężczyźni, jak kobiety Kurysium obdarzeni są nietypową urodą i rysami twarzy przynoszącymi na myśl odległy, inny świat.
</p><p>Mieszkańców Huritinu zaś charakteryzuje żywa inteligencja i zamiłowanie do sztuki, kultury i nauki w każdej ze znanych dziedzin. Ich skóra jest jasna, czasem oliwkowa czy brzoskwiniowa, barwa włosów i oczu najbardziej zróżnicowana od jasnych blondów, przez rudości po intensywne czernie. To samo tyczy się koloru ich oczu. To wśród rdzennych mieszkańców tego księstwa znaleźć można także przedstawicieli półras humanoidalnych. Ich wzrost i budowa ciała jest najbardziej zróżnicowana, zaś maksymalnie osiągają oni wzrost przybliżony swym ciemnoskórym krewniakom z Kurysium. Wśród nich znajdziemy tyleż zawodów ileż można sobie tylko wymyślić i tyleż samo talentów. Uważają się za najbardziej liberalnych i wykształconych mieszkańców świata, co jednocześnie wskazuje na ich dumę i uprzedzenie do wszystkiego co tajemnicze i nieznane bądź pierwotne i barbarzyńskie. Wśród nich znajdziesz zarówno handlarzy niewolników jak wyśmienitych rycerzy czy szermierzy. filozofów i artystów, uczonych i pospolitych rzezimieszków. Talenty magiczne ,które ujawniają się wśród owej nacji dotyczą najczęściej magii żywiołów, magii umysłu, uzdrawiania, zaś wielu tutejszych uczonych nie posiadając owego talentu magicznego posiada wiedze pozwalającą im na ratowanie życia nie tylko w sferze fizis ale i psyche.
</p>
<img style="margin-left: -8px" src="ramy/elf.png">
<img style="margin-left: -8px" align="left" width="260px" src="http://aleara.pl/images/rasyy/elf.jpg">
<p>
Elfy to istoty magiczne niemal w każdym względzie. Swoim wyglądem, głosem, sposobem poruszania się wprawiają w zachwyt i budzą podziw wśród innych ras. Zamieszkują oni głównie księstwo Huritinu zasiedlając przede wszystkim Las Zbłąkanych dusz, choć nie brak ich tez w największych miastach Księstwa. SA to istoty długowieczne, gdyż żyją nawet do 600 lat. Na pozór niewiele różnią się od ludzi, jednak to Tylko pozory. Ich skóra jest alabastrowo gładka i z reguły jasna niczym porcelana, nie pokryta żadnym owłosieniem prócz brwi i włosów. Są rasą wysoką i smukłą a jedną z najbardziej wyróżniających ich, spośród innych humanoidalnych ras, cechą, są spiczasto zakończone uszy. Elfy to istoty dumne o bogatej kulturze i wyjątkowym zmyśle artystycznym, są perfekcyjni we wszystkim co robią. Nieprzeciętna inteligencja i rozległa wiedza, to ich największe atrybuty w sferze psychicznej. Fizycznie zaś mają wyjątkowo dobry słuch i wzrok a także sposób w jaki się poruszają jest ich wielką zaletą, gdyż zdają się nic nie warzyć. Są zwinne i szybkie a ich zamiłowanie do sztuki, muzyki oraz natury, jest powszechnie znane. Barwa ich włosów czy oczu jest równie zróżnicowane co u człowieka. Ich twarze są pociągłe o mocno widocznych kościach policzkowych. Przedstawiciele tej najpiękniejszej z ras, mają głęboką i melodyjną barwę głosu. Uważają się za istoty wyższe , zaś ludzi traktują niczym dzieci błądzące we mgle uważając, iż ów kurtki czas, w jakim żyją częściej marnują niż wykorzystują. Pałają niechęcią i odraza do wszystkiego co złe i mroczne. Owa niechęć tyczy się zarówno przedstawicieli ras, jak i dziedzin kojarzących się ze złem. Największą niechęcią darzą krasnoludy, uważając ich za tępych i obleśnych, głównie ze względu na to iż krasnoludy to istoty zupełnie wyzute z magii. Elfy żyją w wieloletniej symbiozie z centaurami uważając owa rasę za najbliższą sobie tak przez ich przekonania jak i życie jakie prowadzą dzieląc z elfami Las Zbłąkanych Dusz...
</p><p>Wśród tej rasy znajdziemy najwięcej istot obdarzonych wyjątkowym talentem magicznym tyczącym się głownie magii żywiołów i magii życia. Jednak nie brak wśród nich najwspanialszych łuczników czy rzemieślników, zaś ich zmysł artystyczny i misterne wzornictwo są wysoko cenione na całym świecie. Elfy dbają o czystość swej rasy dużą wagę przywiązując do tego by nie wiązać się z przedstawicielami innych ras, gdyż ich duma i wysokie mniemanie o własnej rasie sprawiają, że mieszane związki uważają za niegodne i wręcz haniebne zaś dzieci z takich związków rzadko znajdują swoje miejsce wśród ich społeczności.. Z gruntu dobre i opanowane, w obliczu zagrożenia potrafią walczyć z wyjątkową zaciekłością aż do ostatniej kropli krwi.
</p>
<img style="margin-left: -8px" src="ramy/krasnolud.png">
<img style="margin-left: -8px" align="left" width="260px" src="http://aleara.pl/images/rasyy/krasnolud.jpg">
<p>
Krasnoludy to jedyne istoty, które zupełnie wyzbyte są jakiejkolwiek magii. Dlatego też nią gardzą, co może wynika nie tyle z przyziemności ich natury, co z najzwyklejszej zazdrości. Przedstawiciele tej rasy, osiągają maksymalnie 150 cm wzrostu, są krępej budowy, mają krótkie szyje i szerokie ramiona. Są silne fizycznie acz mało wytrzymałe, gdyż długotrwały marsz niezwykle ich męczy. Zamieszkują oni tereny górskie Cesarstwa Reisen od zachodniej strony Gór Przeznaczenia, po niewielkie masywy górskie na północy i południu Księstwa Huritinu. Ich pasją jest górnictwo, kowalstwo i płatnerstwo oraz hutnictwo i we wszystkich tych dziedzinach są rasą wiodącą. Wybrali życie w głębi gór, budując w ich wnętrzach niebywale piękne miasta wydobywając wszelkie surowce, które można przetworzyć. Krasnoludy cechuje zamiłowanie do złota i wszelkiego bogactwa. Są chciwe i zakochane we wszystkim co przedstawia sobą drogocenną wartość. Choć większość z nich preferuje osiadły tryb życia, są tacy, którzy uganiają się po świecie w poszukiwaniu skarbów, nowych źródeł surowców oraz rynków zbytu dla swych wyrobów, które są wielce cenione przez przedstawicieli wszystkich ras. Krasnolud zawsze ma na sobie jakieś uzbrojenie, czy to napierśnik, kolczugę czy choćby nagolenniki, wszak samym sobą reprezentuje kunszt swej rasy w tym wymiarze. Mężczyźni tej rasy szczycą się bujnym owłosieniem, zaś ich znakiem rozpoznawczym są bujne wąsy i brody, bardzo zadbane i dobrze przystrzyżone. Złośliwcy mówią, że krasnoludzkie kobiety też maja brody. Jednak najpewniej plotkę te puściły złośliwie Elfy, które owłosienia nie mają zupełnie i to z zazdrości, jak mówią same Krasnoludy, gdyż do Elfów pałają największą odrazą, ze względu na magiczna aurę jaka je otacza jak i na to, iż są ich zupełnym przeciwieństwem tak w wyglądzie jak i w postrzeganiu świata. Choć jest to głownie rasa rzemieślnicza, znajdziemy wśród nich także wojowników, którzy lubują się w toporach i ciężkich zbrojach, noszonych przez nich z gracja, jakby ich ciężar był niczym. Krasnoludy słyną z mocnej głowy i zamiłowania do mocnych trunków. Są często opryskliwe i zadufane w sobie, jednak mimo to dobrzy z nich kompani. Ich nieufność i chciwość sprawiają, że rzadko nawiązują przyjaźnie, jednak jeśli już obdarza kogoś statutem przyjaciela, to na śmierć i życie. Najlepiej postrzegają rasę gnomów prowadząc z nimi interesy. To istoty bardzo impulsywne acz małomówne. Największą wiarę pokładają w sile fizycznej i sile złota. Jeśli nie możesz osiągnąć czegoś siłą, kup to, wszak każdy ma swoją cenę. A, że nie grzeszą zbytnią inteligencją, często bywają tematem żartów tych, którzy zazdroszczą im determinacji w osiąganiu celów i przede wszystkim bogactwa.
</p>
<img style="margin-left: -8px" src="ramy/hobbit.png">
<img style="margin-left: -8px" align="left" width="260px" src="http://aleara.pl/images/rasyy/hobbit.jpg">
<p>
Hobbici to chyba najweselsza nacja zamieszkująca tereny Księstwa Huritinu. Głównym miejscem zamieszkania tych istot są tereny na południowych krańcach księstwa bogate w zieleń , lasy i pagórki. Są to istoty niskie, dorosły osobnik tej rasy ma wzrost ludzkiego pięcio, sześciolatka osiągając maksymalnie 120 cm. Są z reguły okrągli i z lekką nadwaga, przez swoje umiłowanie do rozkoszy podniebienia oraz sielankowego życia. Ich pucate twarze i kręcone najczęściej włosy, nadają im wygląd przyjazny i niebywale sympatyczny. To rasa bardzo spokojna i stateczna, zajmująca się głównie uprawą ziemi, hodowlą zwierząt, i przetwórstwem. Uwielbiają oni jadło i napitek w najlepszym gatunku szczycąc się swoim dobrym gustem. Nie w głowie Hobbitowi dalekie podróże, wojaczka czy niebezpieczne wyprawy. To domatorzy, którzy umiłowali zabawę. Choć wydawać się może, iż to słaba rasa, nic bardziej mylnego. Ich wytrzymałość jest niemal legendarna, zaś piesze wycieczki czy długotrwały marsz , to dla nich betka dzięki dużym, silnie owłosionym stopom. Jest to rasa zupełnie niemagiczna, gdyż magię uważają za zajęcie nie godne statecznego Hobbita, niebywałe jest jednak to, iż przedstawiciele tej rasy są niezwykle odporni na magie a ich siła woli jest zdumiewająca. Hobbit nie da sobie wmówić byle czego, tym bardziej, jeśli nie ma w tym zdrowego rozsądku. Wyśmienici drwale i stolarze, farmerzy i hodowcy, kupcy i przetwórcy. Cenią wszystko to, co przyziemne i naturalne, zdobyte dzięki ciężkiej pracy i odpowiedzialności. Dom Hobbita to niekończący się szereg korytarzy i spiżarni, w których znajdziesz najwspanialsze ciasta , mięsiwa i specjały. Cenią sobie wygody domowych pieleszy. Znani z gościnności i zamiłowania do opowiadania historii przy kuflu piwa czy filiżance herbaty, są świetnymi kompanami. W tej rasie, jak w każdej innej znajdują się oczywiście wyjątki od reguły, jednak tacy osobnicy brani są w swej społeczności za dziwaków, którym nie powinno się ufać. Żyją na uboczu, choć nie są uprzedzeni i nie stronią od towarzystwa innych ras. Jest to najzwyczajniej w świecie wynikiem ich niechęci do jakichkolwiek zmian i umiłowania spokoju i harmonii wiejskiego życia. Są bardzo inteligentni i oczytani, gdyż dla Hobbita nie ma nic lepszego od spokojnego wieczoru we własnym salonie, gdzie na kominku igra ogień, z książką w jednej ręce i fajką z wyśmienitym zielem w drugiej. Na rozkosze sielankowe życia mają Hobbici wiele czasu, gdyz żyją dużo dłużej niż np ludzie, dożywając nawet 150 lat w ciszy 
</p>
<img style="margin-left: -8px" src="ramy/jaszczuroczlek.png">
<img style="margin-left: -8px" align="left" width="260px" src="http://aleara.pl/images/rasyy/jaszczuroczlek.jpg">
<p>
To najmniej liczna rasa Cesarstwa Reisen. Za dawnych czasów, podobno zamieszkiwali oni wszystkie rejony Księstwa Kurysium, dziś nieliczna ich grupa zamieszkuje Krwawe Mokradła zacięcie broniąc dostępu do swych zabudowań od czasu do czasu przemierzając piaski pustyni Us Nemeth, którą zdają się znać jak własną kieszeń. Przedstawiciele tej tajemniczej rasy przypominają wyglądem potężne gady o humanoidalnej sylwetce. Ich ciała , tak jak u Koboldów pokryte są łuskami, jednak twardszymi i o wielobarwnym kolorycie. Krew w żyłach mrożą ich oczy o pionowych źrenicach w kolorze najczęściej występujących na ich ciele łusek i rozdwojone języki wysuwające się z niemal wężowych pysków. Choć to niebywale skuteczni i uparci wojownicy, ich inność i nietypowość, sprawiła, że bojący się ich ludzie niemal wytępili te rasę urządzając krwawe mordy na jej przedstawicielach. Stąd niechęć i wrogość tej rasy do ludzi. To wyjątkowi wojownicy o dużej wytrzymałości i bezwzględnie posłuszni wobec swoich wodzów. Są świetnymi myśliwymi i wytrwałymi tropicielami, dzięki wrodzonemu poczuciu kierunków. To rasa bardzo wrogo nastawiona do innych ras zamieszkujących świat, jednak jeśli ktoś zaskarbi sobie ich przychylność i zaufanie, zyskuje wiernych i oddanych towarzyszy i przyjaciół, gotowych za niego umrzeć. Znajdą się wśród nich rzemieślnicy zajmujący się wytwarzaniem drewnianej broni, świetni felczerze, jednak większość z nich to tropiciele i wojownicy których umiejętności są bardzo wysokie gdyż zdobywane niemal od narodzin przez długie lata ich życia, ponieważ Jaszuroludzie dożywają nawet 200 lat.
</p>
<img style="margin-left: -8px" src="ramy/gnom.png">
<img style="margin-left: -8px" align="left" width="260px" src="http://aleara.pl/images/rasyy/gnom.jpg">
<p>
Gromy to fascynująca i bardzo tajemnicza rasa, której sekrety są ściśle strzeżone przez jej przedstawicieli. Niektórzy widzą w nich odmianę krasnoludów, jednak nic bardziej mylnego. To istoty niskie, gdyż osiągają maksymalnie 130 cm wzrostu, o wątłych, szczupłych ciałach i krótkich kończynach. Patrząc na gnoma rzuca ci się w oczy jego nieproporcjonalnie duża głowa, wielkie, bystre i chytre oczy oraz haczykowaty nos przypominający dziób drapieżnego ptaka. Często są łysawe i nigdy nie noszą zarostu, a ich zaciśnięte usta, przywodzą na myśl zaciętość jaką się charakteryzują. W oczy rzucają się także długie, spiczasto zakończone uszy łudząco podobne do elfich. Mają bladą, ziemistą cerę i długie palce. Lubią ekstrawagancję i dobre gatunkowo materiały. To rasa o zadziwiającej aklimatyzacji, która nie posiada swego miejsca na świecie a spotkać ich możesz w dużych skupiskach wszelkich ras. Zasiedlają miasta i miasteczka,łase na duży zarobek. Gnomy to istoty o nad przeciętnej inteligencji i zadziwiającym zmyśle technicznym, o analitycznych umysłach. Są chytre i zakochane w drogocennych przedmiotach oraz złocie, jednak zupełnie inaczej niż krasnoludy, którym brakuje gnomiego sprytu i chytrości. Zajmują się jubilerstwem, zdobieniem broni, kupiectwem a przede wszystkim lichwą. To gnomy jako pierwsze sprowadzały wspaniałe materiały, przyprawy i zioła z Kurysium oraz świetnie wyprawione skóry , niebywałe wyroby z drewna i muszli oraz dzieła sztuki stolarskiej z mroźnego Norgardu. Gnomy jako rasa posiadły nadzwyczajną umiejętność umagiczniania przedmiotów, jednak tajemnic swej sztuki strzegą przed wszystkimi innymi rasami. Mają też nadzwyczajne pojęcie własności, gdyż każdą rzecz jaka wyszła z gnomich rąk, po wsze czasy należała będzie do gnomiej rasy, nie ważne w czyich znajdzie się rękach i kto za nią zapłaci wielkie pieniądze.Gnomy to wizjonerzy myśli technicznej, architekci i konstruktorzy najzmyślniejszych zamków i mechanizmów. Są małomówne i bardzo roztropne. To powiernicy dóbr i tajemnic, gdyż tajemnica powierzona gnomowi nigdy już i w żadnym wypadku nie ujrzy światła dziennego. Mówi się ze w ich rękach są najpiękniejsze przedmioty, zarówno służące do walki jak miecze, zbroje czy sztylety, jak i te codziennego użytku, oraz najbardziej drogocenne kamienie. Ich zaciętość, chciwość i nietypowy system wartości sprawiły, iż przylgnęła do nich łatka istot nieszczerych, tajemniczych i zamkniętych w sobie. Gnomy są lojalne przede wszystkim w obrębie własnej rasy i bardzo uczulone na swoim punkcie. Zaś świadomość talentów do wzbogacania się oraz nieprzeciętnej znajomości techniki i architektury, sprawia, że są zadufane w sobie i bardzo nieufne względem innych. Kochają się w bogactwie i prezentują to zarówno ubiorem, jak i przedmiotami, jakimi się otaczają. Najbliżej powiązane są z krasnoludami, gdyż wiele pasji ich łączy, uzupełniają się wzajemnie korzystając ze swoich usług. W jednej tylko mierze nie potrafią się dogadać, rubaszny charakter Krasnoludów zupełnie nie idzie w parze z kompletnym brakiem poczucia humoru i skąpstwem Gnomów.
</p>
<img style="margin-left: -8px" src="ramy/mrocznyelf.png">
<img style="margin-left: -8px" align="left" width="260px" src="http://aleara.pl/images/rasyy/mrocznyelf.jpg">
<p>
Mówi się , że są to Elfy ze skarżoną złem duszą, że to istoty owładnięte mrokiem i zafascynowane okrucieństwem. Legendy głoszą, iż ich przodkowe byli elfami jednak życie pośród tajemnic Pustyni i zgnilizny Krwawych Mokradeł , uczyniło ich tym, czym są teraz. Czy to prawda, któż może to wiedzieć. Wiadomym jest, iż zasiedlają puszcze Krutynów i oazy Kusrysium. Mówi się też, że na ziemiach Huritinu, ich mekką i domem jest legendarne Diabolium. Są mrocznym odpowiednikiem swoich kuzynów, choć różnią się od nich znacznie. Mają ciemną karnacje od odcieni szarości , przez granaty i fiolety po obsydianową czerń. Mają czarne bądź białe włosy, rzadziej występują inne ich odcienie. To co jest w ich wyglądzie wyjątkowe i przyciąga uwagę to oczy, których różnokolorowe tęczówki spowite są krwawoczerwoną obwódką, która ponoć jest symbolem mroku i okrucieństwa jakie w nich tkwi. Choć są znacznie niżsi od Elfów a ich sylwetki są bardziej krępe, wspólna cecha tych ras to spiczasto zakończone uszy. Mroczne elfki maja niebywale kobiece kształty, pełne i mocno zaokrąglone. Choć nie odstają inteligencją od swych dobrych kuzynów, swoje dusze kierują ku przeciwnej stronie zajmując się mroczną magią, skrytobójstwem i wszystkimi profesjami, które wiążą się ze złem. Choć same dobrze się czują wśród niemal wszystkich ras, ich arogancja, pycha, złośliwość i okrucieństwo nie przysparzają im sympatii. Lubują się w broni białej, sztyletach i nożach, nigdy nie walczą uczciwie. Niewielu mężczyzn w tej rasie może poszczycić się talentem magicznym, to głównie domena kobiet, zaś całe społeczeństwo jest rygorystycznie matriarchalne. Wśród nich znajdziesz najlepszych złodziei, trucicieli, skrytobójców i najemników. Przedstawiciele Mrocznych Elfów maja tylko jedną, główną zasadę.. Robią wszystko tylko i wyłącznie dla własnego dobra i własnej korzyści, mając w głębokim poważaniu kogokolwiek innego. Najlepiej czują się w nocy gdyż ich wzrok wyostrza się po zmroku znacznie bardziej niż choćby u zwykłych Elfów. Mają równie dobry słuch, co ich dobrzy kuzyni, jak tez charakteryzuje ich ta sama zwinność i szybkość. Mają zamiłowanie do intryg i wszelkiego rodzaju oszust a najlepiej czują się w roli kata, gdyż najwymyślniejsze i najbardziej niewyobrażalne metody tortur stanowią dla nich czystą rozkosz.
</p>
<img style="margin-left: -8px" src="ramy/nieumarly.png">
<img style="margin-left: -8px" align="left" width="260px" src="http://aleara.pl/images/rasyy/nieumarly.jpg">
<p>
<i>"Jestem wynaturzeniem, skazą tego świata, napędza mnie nienawiść, rozpacz oraz furia. Gardzę wszystkim co żywe, a zarazem pożądam tego nade wszystko."
</i></p><p>
Nieumarli, chodzące trupy, trwający między życiem, a śmiercią, nieśmiertelni, różnie ich nazywano, różnie ich nazywają, lecz każdy się ich obawia, gdyż są namacalnym dowodem na to, że śmierć nie jest końcem. Różnią się wyglądem, charakterem oraz umiejętnościami, tak samo jak ludzie, a to jak silny jest nieumarły zależy od ciała użytego do animacji, jak i mocy jego twórcy. Inteligentni nieumarli poza szczególnymi przypadkami powstają dzięki rytuałowi spętania, który nie należy do rzeczy prostych, ani bezpiecznych. Do jego realizacji potrzeba dużo energii życiowej (zwykle żywych ofiar), a także osoby znającej rytuał. Nekromanta plugawą magią ściąga duszę osoby, która niedawno umarła (nie więcej, niż parę dni od momentu zgonu), a następnie siłą wciska ją do truchła. Proces ten jest gwałtowny, trup taki musi zostać przykuty, albo związany, gdyż ten wierzga ,jest agresywny i niemożliwy do kontroli. Dusze w większości przypadków opierają się temu zabiegowi, chociaż czasami z własnej woli lub własnych pobudek nie stawiają oporu, wtedy rytuał przebiega bez przeszkód. Dusza w normalnych warunkach powinna wrócić do zaświatów, lecz rytuał trzyma ją w ciele i nie pozwala jej odejść. Rytuał pozwala również nierzadko kontrolować tak stworzonego nieumarłego, a także uniemożliwić mu samounicestwienie. Nieumarły taki posiada taką samą wiedzę, umiejętności jakie posiadał za życia, a także większość　zdolności. Jeśli istota za życia była magiem to nieumarły potrafi rzucać zaklęcia, jeśli wojem potrafi walczyć bronią. Charakter takiej istoty zmienia się, zwykle nie całkowicie i nie od razu, lecz mimo wszystko. Każdy nieumarły nienawidzi żywych, zazdrości im tego co mają, kim są, co mogą. Ta tęsknota i gniew rozdziera im duszę, spacza charakter, wyniszcza każdego nieumarłego sprawiają, że z czasem staje się jedynie cieniem siebie samego. Każdy nieumarły musi żywić się energią życiową: czy to przez krew, pożeranie żywej tkanki lub w dowolny, inny sposób. Jeśli nie uzupełniają tej energii zaczyna ogarniać je niepokój oraz narastający głód, który niekontrolowany wprowadza nieumarłego w szał i przemienia go w krwiożercze monstrum. Długi głód wpływa na wygląd nieumarłego – gniją i rozpadają się, w końcu sprawiając, że ten rozpada się w pył. Tym starszy nieumarły, tym dłużej może głodować i lepiej kontrolować swój głód, lecz nigdy nie może to trwać dłużej, niż rok (dla antycznych nieumarłych). Poza tym nieumarłego można rozpoznać po trupiej bladości, zapachu zgnilizny lub świeżej ziemi, oczach, które są zwykle nadmiernie przekrwione, całkowicie czarne lub białe. Ciała nieumarłych pokryte są zwykle purpurowymi, ciemnymi żyłami, paznokcie oraz włosy nie odrastają. Nieumarli mają wspólne cechy: odporność na ból, niewrażliwość na trucizny i choroby ( mogą być nosicielami zaraz), większość broni kłutych i obuchowych, które nie robi na nich wrażenia. Każdy nieumarły ma twardsze kości i ciała od swoich żywych odpowiedników, potrafi regenerować swoje ciała (około dziesięć razy szybciej, niż człowiek), ale tylko jeśli non stop przez proces leczenia spożywa energię życiową (np. spożywa ciągle zwłoki), bez tego nieumarły regeneruje się niewiele szybciej od zwykłego człowieka. Odcięcie głowy nieumarłemu unieruchamia go, lecz nie niszczy. Najpewniejszym sposobem zniszczenia umrzyka jest całopalenie. Nieumarły, który utraci swojego pana, albo z jakiegoś powodu zostanie przez niego uwolniony nie musi wykonywać jego rozkazów i ma wolną wolę.
</p><p>
Typowymi inteligentnymi nieumarłymi są:</p><p>
Pomioty- nieumarli powstający przez rytuał, praktycznie zawsze odmawiają współpracy i szczerze nienawidzą swojego stwórcy. Często posiadają na sobie rany, przez które umarli, albo przynajmniej ich część. Najkrócej wytrzymują głód, energię pobierają z żywych poprzez krew lub konsumpcje zwłok.
</p><p>Mściciele- w porównaniu do pomiotów zgadzają się na animację, zwykle chcąc uzyskać drugą szansę, ich celem jest zemsta i realizacja własnych zachcianek. Wyglądem niewiele różnią się od pomiotów, chociaż zwykle nie przejmują się maskowaniem i śmiało demonstrują swoje prawdziwe ja. W porównaniu do pomiotów potrafią pobierać energię również poprzez dotyk. Osoba taka stopniowa traci siły, jej skóra marszczy się, zaś na ciele pojawiają się wyraźnie żyły i tętnice. Jeśli kontakt nie zostanie przerwany wciągu dziesięciu minut z człowieka zostaje jeno sucha skorupa.
</p><p>Wampiry- szczególny rodzaj nieumarłego, który powstał w wyniku eksperymentu magicznego. Potężna grupa nekromantów rzuciła na żywą istotę klątwę, która stworzyła stworzenie do pewnego stopnia...doskonałe. Byt takowy zbytnio nie różnił wyglądem od żywego, jednak posiadał o wiele większą siłę, szybkość i zwinność od człowieka, jednak w porównaniu do pomiotów i mścicieli posiadał również szereg wad, które nie dało się w żaden sposób zanegować. Każdy wampir rozpadał się w parę chwil w kontakcie ze słońcem, ogień trawił takowego jakby był ze słomy, zaś pobłogosławione przedmioty działały nań mocniej, niż na zwykłych nieumarłych. Głodówka nie powodowała u nich rozpadu, lecz zmianę wyglądu ogólnego: wychudzenie, mocno przekrwione oczy, mocno rzucające się w oczy kły, wielka agresja. Stworzenia takie potrafi pobierać energię życiową wyłącznie z krwi żywych istot, a te które zginą w wyniku utraty krwi czasami stają się również wampirami. Tak stworzony wampir nie jest posłuszny stwórcy i pierwsze do czego dąży to nasycenie się. Większość takich młodych wampirów jest zbyt oszalała i nieprzystosowana, więc zostaje szybko zniszczona, bądź pada ofiarą słońca.
</p>
<img style="margin-left: -8px" src="ramy/tauren.png">
<img style="margin-left: -8px" align="left" width="260px" src="http://aleara.pl/images/rasyy/tauren.jpg">
<p>
Podobno od pierwszych dni powstania świata, wespół z centaurami, zamieszkiwali ziemię a ich rasa była potężna i dumna. Teraz jako relikt pradawnych czasów, niewielka ich garstka zamieszkuje Lodowe Pustkowia Norgardu. To istoty tajemnicze a ich pochodzenie jest nieodgadnione. Wysokie, osiągające nawet do 250 centymetrów potężne istoty, o ciałach pokrytych sierścią o różnym acz jednolitym umaszczeniu, od bieli po czernie. Ich głowy wyglądają jak głowy byka o potężnych, masywnych rogach i oczach pozbawionych białek utrzymanych w ciemnych barwach. Niby ludzki tułów z szerokimi barkami i potężnymi przedramionami, budzi podziw. Nie mają ludzkich nóg, a zwierzęce kończyny zakończone kopytami. Ich potężna siła jest legendarna tak jak inteligencja. Pradawna mowa i znajomość najpierwotniejszej magii i magii runicznej czyni z nich istoty niedostępne i bardzo dumne. To wspaniali wojownicy i niebywali stratedzy, bardzo nieufnie nastawieni do dzisiejszego świata uważając go za przegrany i skazany na zagładę. Swoją niewielka enklawę izolują od współczesnego świata, który według nich jest pełen słabości. Szanują siłę, odwagę i męstwo oraz mądrość w jej najczystszej postaci. Dożywają nawet 400 lat i więcej. Ich społeczeństwo oparte jest na wzajemnej pomocy i obowiązku. Każdy przedstawiciel rasy jest potrzebny zaś jeśli jest już stary i niedołężny, nie umrze w samotności i zapomnieniu, gdyż jego mądrość i czas, który przeżył są źródłem wiedzy dla młodszych pokoleń. Rzadko można ich spotkać poza Norgardem, zaś pojedyncze osobniki tej rasy są brane zarówno za bóstwa, jak i za demony. Nieufni, Potężni Taurenowie , jako stworzenia żywcem wyjęte z legend to zarówno wyjątkowi wojownicy, jak rzemieślnicy trudniący się kowalstwem . Mówi się, że posiedli całą mądrość świata, zapisując ją językiem magicznych runów. Jednak dzielą się nią tylko z tymi, którzy okażą się tego godni. To rasa bardzo neutralna, nie szukająca zwady ni chwały, stara się nie mieszać w dzieje świata jedynie je obserwując i broniąc swojej lodowej enklawy, gdzie jak mówią, ci którzy tam byli, czas zdaje się stać w miejscu.
</p>
<img style="margin-left: -8px" src="ramy/ork.png">
<img style="margin-left: -8px" align="left" width="260px" src="http://aleara.pl/images/rasyy/ork.jpg">
<p>
Rasa ta, dzika i nieokrzesana, o niewielkiej inteligencji, pochodzi z najbardziej niedostępnych szczytów Gór Gergerath piętrzących się na północnym wschodzie Norgardu. Te obleśne wręcz istoty wzrostem niemal dorównują ludziom, choć najczęściej są o kilkanaście centymetrów od nich niżsi. Ich skóra jest raczej szara, czasem szarozielona, jednak nie do końca można określić jej prawdziwy odcień spod warstw brudu, jakim pokryte są ich ciała. Ich oczy mają różny kolor, tak jak u ludzi, gdyż legenda głosi, iż owe istoty to potomkowie elfów i ludzi, którzy nie znalazłszy sobie miejsca wśród żadnej z tych ras, zostały wypędzone i skazane na niebyt a ich dusze spowił mrok odbierając im wszelkie ludzkie odruchy. Ich ciała często pokrywają różnego rodzaju narośle i czyraki a twarze bywają nienaturalnie zdeformowane, budząc obrzydzenie w każdym, kto na nie patrzy. Ich ostre niczym brzytwy zęby szarpią ciała przeciwników i ofiar z potężną siłą, gdyż Orki wolą surowe mięso, nie przejmując się przyrządzaniem go. Orki to kanibale, nie mają oporów przed zjadaniem siebie nawzajem. Żyją w grotach i jaskiniach w dużych grupach często liczonych na setki a nawet tysiące osobników. Istoty owe często wykorzystywane są przez mroczne siły świata jako największa z armii, gdyż choć giną na setki, mnożą się na tysiące. Wśród tej rasy pojecie kultury jako takiej praktycznie nie istnieje, nawet ich język przypomina bardziej warczenie niż mowę, pełen gardłowych powarkiwań i pomruków. Mają wśród siebie rzemieślników i wojowników, jednak rzemiosło Orków jest na tym samym poziomie, co ich kultura, zerowym. To agresywna i nieobliczalna rasa, sprawdzająca się jako tania siła robocza, którą do ciężkiej pracy trzeba zmuszać batem. Są szybkie i wytrzymałe, potrafią długo maszerować a trudny teren nie jest dla nich przeszkodą. Niczym szarańcza zalewają terytoria pozostawiając po sobie jedynie krew i zgliszcza.
</p>
<img style="margin-left: -8px" src="ramy/centaur.png">
<img style="margin-left: -8px" align="left" width="260px" src="http://aleara.pl/images/rasyy/centaur.jpg">
<p>
Legendarna, tajemnicza rasa opisywana w bajkach i legendach, podobno od początku świata zamieszkująca ziemię. Przedstawiciele tej rasy są dumni i wyniośli, nie bratając się z żadną inną rasą prócz elfów, zamieszkują najgłębsze zakątki Lasu Zbłąkanych Dusz. Tylko Elfy znają miejsce, w którym centaury mają swoją osadę, biada tym, którzy zechcą do niej dotrzeć. Mają piękne twarze o oczach , jak u ludzi, odzwierciedlających wszystkie barwy. Podobno w ich oczach odbijają się gwiazdy i cały porządek wszechświata, który noszą w sobie. Ich ciała łączą w sobie tułów człowieka i konia. Te czworonożne istoty o szybkich, końskich nogach są wyśmienitymi łucznikami i tropicielami a ich ulubiona broń to włócznia czy dzida. Różnorodne umaszczenie tych istot ma jedną wspólna cechę, w blasku księżyca i gwiazd ich sierść, porastająca dolną część tułowia, przypominającą konia, zdaje się niemal migotać , jakby spowijała te istoty jaka magiczna, nieprzenikniona aura, wywołując w patrzącym na nie nieskrywany podziw i nieśmiałość. Górn cześć ich sylwetki, przypominająca ludzki tułów, jest , jak u elfów alabastrowo gładka, bez najmniejszego owłosienia. To istoty najinteligentniejsze ze wszystkich stąpających po tym świecie ras, co sprawia, że są zadufane w sobie i nieskore do nawiązywania kontaktów. Wśród Centaurów bardzo często przychodzą na świat osoby obdarzone talentem wróżbiarskim i jasnowidzeniem. Podobno potrafią oni odczytywać dzieje świata z położenia gwiazd a ich przepowiednie zawsze są prawdziwe. Są dość opryskliwe i cyniczne uważając inne rasy za mało inteligentne a wspólny język znajdując głównie z Elfami, z którymi żyją w zadziwiającej symbiozie. Przedstawiciele rasy Centaurów dożywają około 200 a nawet 300 lat rzadko opuszczając granice swego terytorium. To dzielni i lojalni wojownicy, choć nie mieszają się w dzieje świata, śledząc jedynie ich bieg. Słyną z niebywałej szybkość, siły i zręczności, oraz ze znacznej wytrzymałości, choć zdają się istotami niemal niematerialnymi i ulotnymi. Postrzegani są jako istoty zapatrzone w siebie, których słowa są niezrozumiałe a myśli błądzą gdzieś poza granicami zwykłej świadomości. W ich towarzystwie niewiele istot czuje się komfortowo, gdyż zdają się przeszywać swym wzrokiem na wskroś ciało zaglądając w najgłębsze zakamarki duszy,a na ich ustach często błąka się lekki wyraz rozbawienia czy politowania. Jakby wiedzieli więcej niż można by przypuszczać.
</p>
<img style="margin-left: -8px" src="ramy/polsmok.png">
<img style="margin-left: -8px" align="left" width="260px" src="http://aleara.pl/images/rasyy/polsmok.jpg">
<p>
Ta rasa jest mityczną zagadką tego świata. Zaś jej przedstawiciele są symbolem mistyki i tajemniczości Kurysium, które zamieszkują bardzo nielicznie. Jedni mówią, ze są to potomkowie dzieci spłodzonych przez pradawnego smoka przybierającego ludzka postać by współżyć z kobietami skazując je na śmierć w mękach przy wydawaniu jego potomstwa. Inni uważają Półsmoki, za dzieci demonów lub ich wysłanników. Jednak nikt nie zna prawdy. Każdy kto słyszał o tych istotach lub spotkał półsmoka może poświadczyć jedno, są to istoty tyleż przerażające co fascynujące. Ich ludzkie ciała często pokrywają płaty różnobarwnych łusek a z pleców wyrastają potężne, błoniaste skrzydła, niektórzy mają pazury, inni rogi i ogony. Ich pionowe źrenice budzą lęk a jednocześnie zdają się hipnotyzować jakąś tajemna mocą. Mieszkańcy Kurysium wierzą, ze ich krew daje wieczne życie lub niezwykłą siłę, a ich pazury czy łuski sproszkowane maja moc przekraczania bram rzeczywistości i obcowania z demonami a nawet bóstwami. Stąd przedstawiciele tej rasy żyją w ukryciu na pustyniach tego ogarniętego słońcem Księstwa i z rzadka dożywają sędziwego wieku, dlatego nikt nie wie jak długo mogą żyć. Półsmoki są nieufne i pogrążone w chaosie. Nie potrafią się odnaleźć i nie umieją poznać dogłębnie samych siebie pogrążone w samotności i niezrozumieniu popadają w szaleństwo. Mają zdolność patrzenia poza wszystkim i słyszenia myśli wszystkich żywych istot, co często sprowadza na nich urojenia i psychiczny niebyt. Kobiety tego gatunku są bezpłodne, więc potomkowie półsmoków rodzą się z gwałtów i przemocy, oraz determinacji przetrwania gatunku.Wynaturzone poprzez fizyczne narośle, mają małe szanse na normalne życie. Przez swoja nieproporcjonalną budowę i różnego rodzaju dodatkowe atrybuty rodzą się sprowadzając śmierć na swoje matki.Wśród tych istot najczęściej rodzą się magowie umysłu i jasnowidze. Znani prędzej jako Wieszczowie czy Pytje, wśród tych, którzy korzystając z ich mocy nie zdają sobie sprawy z kim tak na prawdę mają do czynienia. To rasa agresywna i wiecznie samotna, której przetrwanie równa się bólowi i śmierci.
</p>
<img style="margin-left: -8px" src="ramy/kobold.png">
<img style="margin-left: -8px" align="left" width="260px" src="http://aleara.pl/images/rasyy/kobold.jpg">
<p>
Koboldy to istoty wyglądem przypominające jaszczurki. Ich ciała pokryte są drobnymi acz mocnymi łuskami, stanowiącymi swoistego rodzaju pancerz. Te niewysokie istoty są bardzo niskie dochodząc maksymalnie 100 cm wzrostu nie licząc krótkich wydłużonych ogonów. Ich ubarwienie zależy od regionu pochodzenia, i tak w Norgardzie ich łuski posiadają odcienie od bieli do błękitów, te pochodzące z pustynnego Kurysium posiadają wszelkie odcienie żółci, czerwieni i pomarańczy, zaś te z przedstawicieli tej rasy, które od wieków żyją na terenie Huritinu mają łuski ubarwione kolorami ziemi, od ciemnych brązów po intensywne zielenie. To istoty wszędobylskie i bardzo ciekawskie, znane z wesołości i nietypowego poczucia humoru. Są szybkie i zwinne zaś ich zmiennocieplność sprawia , ze są w stanie poradzić sobie w każdych warunkach. Żyją w dużych skupiskach zaś złośliwie nazywa się je szczurami, gdyż mają tendencje do magazynowania dziwnych i niepotrzebnych rzeczy. Ich rozbiegane oczka wyłapią każdy szczegół a dość dobry słuch każdą plotkę. Są świetnymi gońcami i kieszonkowcami potrafiąc ukryć się w najmniej spodziewanych miejscach. Jednak nie należy obdarzać ich zbytnią wiara czy zaufaniem, gdyż rasa ta znana jest z gadulstwa i przesady. Koboldy uwielbiają powtarzać wszystko co usłyszą ubarwiając swoje historie o rzeczy niemal niestworzone. Jeśli chcesz roznieść plotkę po całym świecie, powiedz coś w sekrecie koboldowi a możesz być pewien, ze nim dojdziesz do domu jej rozszerzona wersja obejdzie cały świat i zdąży roznieść się wśród twoich sąsiadów. Koboldy nie są ani zbyt inteligentne, ani zbyt pracowite. To rasa powszechnie lubiana, gdyż ich wieczny pośpiech i prostolinijność oraz umiłowanie do towarzystwa i zwracania na siebie uwagi, sprawiają, że towarzystwo kobolda niechybnie poprawi ci nastrój i wzbogaci twoją wiedzę o co najmniej kilka nowych plotek.
</p>
<img style="margin-left: -8px" src="ramy/demon.png">
<img style="margin-left: -8px" align="left" width="260px" src="http://aleara.pl/images/rasyy/demon.jpg">
<p>
<i>"Jam jest dziecię wielkiej siódemki, potomek potępionych, ten który stąpa w płomieniach i którego dusza jest nieczysta. Drżyjcie, gdyż ciemność nadchodzi."- Jovennen Aventis, opętany mag
</i>
<p>
Demony są ucieleśnieniem wszystkiego co złe, przewrotne i niewłaściwe. Są istotami pokracznymi, posiadającymi życie wieczne, niezwykłe moce i umiejętności. Są zafascynowane śmiertelnikami, kochają wręcz manipulować nimi, kontrolować ich, zmieniać i skłócać. Sferą macierzystą demonów jest siedem kręgów Niebytu rządzonych przez siedem najpotężniejszych demonów, które powstały na zasadzie równowagi dobra i zła za sprawa bóstw, które maja nad nimi władzę: Favannat (żądze), Revtu (chciwość), Guplla (lenistwo), Suvencio (obżarstwo), Fidiey (zazdrość), Gourtha (gniew) i Xenetivy (pychę). Każdy ma swój krąg , którym niepodzielnie włada, lecz wszystkie one składają się na plan Niebytu. W niebycie egzystują również pomniejsze demony, jako sługusy władców poszczególnych kręgów. Owe sługusy, to nie kto inny, jak dusze grzeszników, które zwykle w niewielkim stopniu przypominają istoty ze sfery materialnej, zamieszkanej przez żywych. To jak wygląda demon w dużym stopniu zależy od jakiego grzechu się wywodzi i pod czyim panowaniem się znajduję. I tak sługi Favannat mimo pewnych, charakterystycznych spaczeń są atrakcyjne dla większości śmiertelnych, zaś sługi Suvencio są opasłe, posiadają wiele otworów gębowych, albo ociekają tłustymi wydzielinami. Władcy Kręgów, demony najpotężniejsze mają podobną moc, choć posługują się nią w różny sposób, i w różny sposób udowadniają sobie wzajemnie, który z nich jest sprytniejszy, potężniejszy i czyja domena jest ważniejsza, a przez to który z nich jest bardziej wpływowy. Dlatego też, często dochodzi miedzy nimi i ich kręgami do starć zarówno w sferze Niebytu, jak w sferze materialnej, w której każdy z nich pragnie zawładnąć większą ilością śmiertelnych, by powiększyć ilość swych sług, a co za tym idzie siłę swego kręgu i znaczenie swojej domeny. Najpotężniejsze z demonów, władcy kręgów, rzadko wstępują w sferę materialną, posługując się pomniejszymi demonami, które mają pod swoją władzą.
</p><p>Demony pomniejsze, słudzy władców kręgów, powstają dzięki istotom żywym, które są złe i grzeszne. Dusze tych istot śmiertelnych, niezależnie od rasy, trafiają po śmierci do Niebytu, gdzie zostają rozszarpane i ulepione w nowy, pokraczny byt, pozbawiony zupełnie przeszłości, czyli w demona. To, do jakiego kręgu i pod czyją władze ów stworzony w ten sposób demon trafi, zależy od grzechu dominującego w jego skończonym już życiu, lub tego, którego popełnianie sprawiało mu najwięcej przyjemności. Idąc tą drogą kurtyzana, która dawała każdemu i czerpała z tego przyjemność, tak jak poważana matrona, która robiła to samo cudzołożąc z pewnością trafi do kręgu rządzonego przez Favannat.
</p><p>W czystej postaci demony mają zawsze pokraczne kształty: wiele oczu, rogów, różny kolor ciała, jego wielkość, kilka kończyn, ogony, skrzydła i wiele innych atrybutów, w zależności od domeny jaką dany demon reprezentuje. Są tępione i niszczone, gdziekolwiek się pojawią. Siłę do odegnania demona posiadają kapłani, jako przedstawiciele bóstw w sferze materialnej, posiadający ich błogosławieństwo. Walka zwykła z demonem, bez pomocy kapłana i demonologa, rzadko ma szanse powodzenia, gdyż każdy demon posiada większą wytrzymałość niż wytrzymałość zwykłych istot śmiertelnych. Są silniejsze od przeciętnych istot sfery ziemskiej, ich skóra dla zwykłego oręża zdaje się być twarda jak kora drzewa, rany regenerują się znacznie sprawniej od ludzkich, jednak nie na tyle, aby demon nie mógł się nie wykrwawić. A krwawią, cierpią i męczą się jak każda żywa istota. Siłę, która dorównuje ich sile w czystej postaci, posiadają jedynie Serafiny. Jednak walczący z demonem serafin, musi mieć dusze i serce czyste, tak jak i sumienie, by demon nie mógł wyszukać w nim mrocznych stron, dzięki którym będzie w stanie go pokonać lub przeciągnąć na swoją stronę. Takich serafinów jest zaledwie garstka, gdyż każdy z nich za karę został w ziemskiej sferze, więc jego sumienie nie jest kryształowo czyste.
</p><p>Demony będące w sferze materialnej, czyli na ziemi, aby nie słabnąć, potrzebują energii żywych, którą pobierają poprzez dotyk. Zwykle wysysanie energii nie zabija demona, gdyż ma on żywiciela , którego ciało objął we władanie. Najbardziej sycąca jest energia istot dobrych i czystych. Rani je dotkliwiej specjalnie zaklęty, bądź pobłogosławiony oręż. Nie boją się jednak większości zaklęć magicznych, zaś ogień czy to zwykły, czy magiczny, wbrew pozorom nie jest dla nich groźny. Groźny jest jedynie dla ciała jakie obejmują za mieszkanie czy żywiciela. Jednakowoż dzięki mocy demona ciało , w którym mieszka nie odczuwa bólu i ma większą wytrzymałość, niż przeciętny przedstawiciel rasy. Demon utrzymuje je przy życiu dłużej swoja mocą, na samo leczenie ciała zużywając dużą jej cześć przez co sam słabnie. Każdy demon posiada szczególną moc, działającą jedynie na śmiertelnych, a która związana jest z jego domeną. Moce te zwykle mają na celu motywowanie śmiertelnych do grzechu: np. demon gniewu może powodować u wybranej ofiary krwawe myśli i chęć mordowania. Demony i serafiny wyczuwają się wzajemnie w sferze materialnej.
</p><p>Obecność demonów na świecie, czyli w sferze materialnej, jest wynikiem działania władców kręgów, którzy dzięki swej mocy u podstaw stworzenia owej sfery, przeniknęli do niej. Dali oni niektórym jednostkom o talencie magicznym wiedzę na temat sprowadzania na świat swych sług. Wiedza ta zwie się demonologią, i od tamtej pory, niektóre istoty tego świata rodzą się z darem przenikania swą duszą do sfery Niebytu lub sprowadzania z tej sfery demonów. Demonolodzy mogą sprowadzić demona w dwojaki sposób, przez przywołanie lub przez opętanie. W przypadku opętania, często Władca danego kręgu wysyła swego sługę demona, by opętał wyjątkowo grzeszna w jego domenie istotę ze świata żywych i dzieje się to bez zbędnych rytuałów czy obecności demonologa.
</p><p>Rytuały przywołania:
</p><p>Pierwszy rytuał polega na przywołaniu demona w jego prawdziwej postaci (zwykle o wiele bardziej przerażającą i rzucającą się w oczy) , jednak jest on ograniczony w czasie, zaś ten rytuał wymaga wielkiej wiedzy demonologicznej i magicznej. Demon zawiera z magiem pakt, w zamian za coś (najczęściej duszę, która w Niebycie staje się nowym demonem, sługą demona zawierającego pakt). Umowa jest podpisywana krwią, ma określone warunki końca i rodzaj wynagrodzenia. Po śmierci maga, który zaprzedał dusze demonowi, ten automatycznie wraca do Niebytu zabierając ze sobą dusze maga.
</p><p>Drugi rytuał polega na użyczeniu demonowi swego ciała, albo ciała innej istoty jako „mieszkania”. Istota taka zostaje częściowo lub całkowicie zdominowana przez przywołanego demona, jednak uzyskuje wiele mocy zależnej od tego jaki rodzaj demona przywoła. Demon mieszkając w takiej osobie, swą mocą przedłuża jej życie nawet o jedną trzecią życia średniego rasy, z której wywodzi się dana osoba, jednak nie zapobiega procesowi starzenia się ciała. Śmierć, bądź zniszczenie ciała „mieszkania” sprawia, że demon zostaje wygnany do swego kręgu w Niebycie, gdzie musi zregenerować swoje siły przez okres 1000 lat. Demon może spróbować zmienić sobie „mieszkanie”, za pomocą kolejnego rytuału, co nie zawsze się powiedzie, gdyż podczas rytuału ciało , w którym mieszkał dotychczas może ulec zniszczeniu, co automatycznie wysyła demona do Niebytu. Może też wrócić do swego kręgu z własnej woli. W obu tych przypadkach uniknie tysiącletniej regeneracji.
</p><p>Rytały opętania:
</p><p>Opętanie jest rytuałem całkiem innym, a jego cel przyjmuje w siebie demona z własnej woli (co jest niezmierną rzadkością, gdyż każda dusza z gruntu nie jest zła, a złą czyni ją właściciel, poprzez swoje postępowanie za życia), bądź bez jej udziału. Dzięki obecności demona, który dzieli się miejscem z duszą opętanego, istota jest znacznie sprawniejsza. Nie dorównuje demonowi w czystej postaci, jednak wojownik dzielący ciało z demonem będzie szybszy, silniejszy, zręczniejszy. Zaś jego ciało będzie się regenerowało za sprawą mocy demona, który go opętał. Im dłużej opętany ma w sobie demona, tym bardziej się do niego upodabnia w sferze psychicznej. Podczas opętania, demon walczy z duszą opętanego starając się zupełnie nią zawładnąć, zmusić do bezwzględnego posłuszeństwa jego woli. Postępowanie osoby opętanej, jej postrzeganie świata , moralność, powoli poddając się woli demona, zmieniają się pod jego domenę, zaś osoba staje się na wskroś zła. Podczas opętania, demon stara się nie zostać odkryty, gdyż jego celem jest przywłaszczenie duszy bez zawarcia paktu. Osoba opętana może zostać wyzwolona z władzy demona, poprzez odpowiedni rytuał przeprowadzony przez kapłana. Jednak nie jest powiedziane, że takowy rytuał przeżyje, gdyż demon zrobi wszystko by nie zostać wypędzonym a jeśli już, zabrać ze sobą dusze opętanego lub doprowadzić do jego śmierci w nadziei, że szala złych uczynków, których dokonała owa istota będąc pod wpływem demona przeważy resztę jej życia. Demon, który opętał jakaś istotę i zostanie wygnany bez niczego, bądź doprowadzi do zniszczenia ciała opętanego, tak jak w przypadku użyczenia, wraca do niebytu gdzie musi regenerować siły przez tysiąc lat.
</p>
<img style="margin-left: -8px" src="ramy/cien.png">
<img style="margin-left: -8px" align="left" width="260px" src="http://aleara.pl/images/rasyy/cien.jpg">
<p>
Czym jest cień? Każdy wie... Cień to odbicie rzucane przez każdy przedmiot i istotę. Jednak nie każdy cień, jest Cieniem... Skąd się wzięły te istoty, tajemnicze i nieprzeniknione, które żywią się emocjami choć same nie są zdolne do ich odczuwania? Z mroku i intrygi, których są owocem. Rasa ta wywodząca się z mrocznego, tajemniczego Kurysium, jest wynikiem podłości i mrocznej magii tego pustynnego świata. Podobno pradawni kapłani chcąc kogoś zabić, zaklinali jego cień, by ten wiecznie przywiązany do niego, był najlepszym i niewykrywalnym zabójcą. Zaklęty cień był pod władzą kapłana, który go zaklął, i wypełniał bezwzględnie jego rozkazy. I tak było przez setki a może tysiące lat,aż cienie żywiąc się emocjami, nabierały szczątków własnej inteligencji, i zaczęły zdawać sobie sprawę z tego, że ich istnienie kończy się z chwilą, w której zabiją swych nosicieli. Wtedy to gromadziły siły latami, powoli uodparniając się na czar na nie rzucony, aż do chwili, kiedy mogły żyć własnym życiem. Jak się to stało i kiedy, nie wie nikt... Wiadomo jedynie , że cienie to istoty wieczne, o kształtach humanoidalnych, które wciąż pragną być jak ich nosiciele, nie mogąc im dorównać, gdyż nie ma w nich ni krzty człowieczeństwa. Osobniki tej rasy nie posiadają duszy ni emocji, jedynie nimi się żywiąc. Zastanawiające jest to, że z czasem wykształciły one umiejętność odwzorowywania ciała,i choć ich sylwetka zdaje się być jakby rozmazana i bardzo nierealna a skóra szarawa i bezbarwna udało im się stworzyć skorupę, która imituje ciało wypełniając się wyssanymi z otoczenia Cienia, emocjami. Jednak im mniej emocji Cień posiada, tym trudniej mu zachować ową niemal ludzka formę, która rozpada się niczym iluzja a on staje się na powrót tym , czym być powinien- cieniem. Cień, jest w nocy niemal niewidoczny a jego ruchy są bezszelestne i niesłyszalne. Potrafią się odnaleźć niemal w każdej sytuacji i dopasować do otoczenia niczym kameleony, niezauważalne. Te umiejętności oraz brak uczucia strachu, przerażenia czy nawet sumienia, czyni z Cieni idealnych zabójców, morderców i skrytobójców, wszak właśnie dla takich zadań dano im życie. Ile jest cieni? Nie wie nikt. Skąd się biorą nie wie nikt. Najprawdopodobniej raz na jakiś czas wypełzają zza krzeseł czy stołów buntując się przeciw byciu tylko czyimś odbiciem, którym itak pozostają.
</p>
<img style="margin-left: -8px" src="ramy/serafin.png">
<img style="margin-left: -8px" align="left" width="260px" src="http://aleara.pl/images/rasyy/serafin.jpg">
<p>Serafiny, to pradawna i mistyczna rasa. Legenda mówi, iż byli oni wysłannikami bogów, wypełniającymi ich nakazy, jednak buntując się przeciw ich decyzjom, zostali skazani przez Bóstwa na życie pośród śmiertelników. Ta decyzja bóstw podzieliła serafiny. W duszach niektórych z nich skrył się mrok i złość, te są uważane za Upadłe a ich skrzydła przybierają ciemne i intensywne barwy. Wyglądają jak ludzie, piękni i niebezpieczni. Ich wzrost dochodzi do 190 cm zaś rozpiętość ich skrzydeł wynosi od 4 do 6 metrów. Ich sylwetki są szczupłe i umięśnione, niemal zbyt idealne w swej budowie. Tak jak ludzie, tak i Serafiny mają karnacje od bardzo jasnej, do niemal czarnej. To samo tyczy się barwy ich włosów i oczu. Te silne i inteligentne istoty mają tez dużą wytrzymałość na ból i ciosy. Sa odporne na magię w każdej jej postaci. Jednak długotrwały lot niemal zupełnie pozbawia ich siły, która muszą długo regenerować zapadając w długi, mocny sen, podczas którego są niemal bezbronne. Serafiny znane są ze swej bezwzględności. Będąc przez tysiąclecia narzędziem w rękach Bogów, nie zawsze zastanawiają się nad konsekwencjami swego postępowania. Ich motywy i cele są różne. Większość z nich trzyma się twardo i bezapelacyjnie ostrego kodeksu czyniąc z samych siebie paladynów dobra i prawa. Są wśród nich jednak ci Upadli, których dusze przepełnia rozgoryczenie i chęć zemsty, za niemożność powrotu do świata Bóstw i wieczne życie na ziemi. Wielu z nich przechodzi na stronę zła i mroku mecząc się okrutnie. Im mroczniejszy cień pada na ich wnętrze i myśli, tym ciemniejszy odcień maja ich skrzydła. Znani są z lojalności i bezwzględnego trwania przy swoich wyborach. Ich gniew jest niebezpieczny a zapalczywość nie zna litości. Wystarczy, ze jedna istota w osadzie zasługuje na śmierć z ręki Serafina, a on w dziele zniszczenia, które dla niego jest aktem sprawiedliwości, zniszczy bezwzględnie całą osadę nie bacząc na nic w imię wyższego dobra i własnego kodeksu. Serafiny to istoty wieczne , jednak nie nieśmiertelne. I choć zabicie Serafina graniczy z cudem, często same szukają śmierci, zmęczone wiekami pośród krótkowiecznych istot. To rasa pełna sprzeczności, której przedstawiciele dzielą wszystko na białe i czarne nie odróżniając odcieni szarości. Są albo dobre i prawe, albo złe i zuchwałe. I choć w ich działaniach jest ta sama premedytacja i upór, to jedyne istoty, w których dobro i zło miesza się najsilniej ,a one same nie umieją tego dostrzec.
</p>
<img style="margin-left: -8px" src="ramy/wojownik.png">
<p>
Wojownik, to klasa wybierana przez wielu, niezależnie od rasy czy pochodzenia. Choć sztuk i stylów walki, jest tak wiele jak i oręża. Choć Norgard, Kurysium i Huritinu różnią się od siebie diametralnie. Choć kultura istot zamieszkujących ten świat jest tak barwna i różna. W każdej z nich znajdziesz wojowników Zaś jedno jest pewne. Każdy wojownik, niezależnie od rodzaju broni, pochodzenia czy rasy, kocha swą klasę. Uwielbia czuć tę adrenalinę, która buzuje w jego żyłach , gdy staje twarzą w twarz ze śmiercią zaś o wyniku walki przesądzą jego umiejętności, spryt, koncentracja a nawet los. To klasa dla tych, którzy mają odwagę, bądź nie mają wyboru, dla tych, którzy pokładają ufność w sobie. Bycie wojownikiem to wybór drogi usłanej latami ćwiczeń, dyscypliną tak ciała, jak i umysłu. To profesja dla istot twardych i nieugiętych, potrafiących w pocie i krwi dążyć do wyznaczonych sobie celów. Trzeba mieć twarde zasady i charakter, odwagę i pewność siebie, by stać się dobrym wojownikiem. Za każdym razem, kiedy wojownik dobywa broni, igra z losem , z życiem i śmiercią, i właśnie to daje mu satysfakcję. Wojownik jest profesorem walki. Wiedza, odwaga, umiejętności, sprawność fizyczna i intelektualna, umiejętność logicznego myślenia w każdej sytuacji, chłodny spokój i kalkulacja, powstrzy6mywanie własnych emocji.. To czyni z trzymającego broń dobrego wojownika. Znajomość szermierki, anatomii, praktyka i zrozumienie. Broń wojownika jest przedłużeniem jego ręki, nie narzędziem do odbierania życia. Choć różną kroczą drogą, zarówno szermierza, jak i gladiatora, rycerza czy najemnika, łączy ich jedno. Samodyscyplina, odwaga i męstwo, pokładanie nadziei w tym, że los im będzie sprzyjał i że wrócą z tarczą nie na tarczy. A cóż odróżnia wojowników od barbarzyńców? Podejście i kunszt. Jeśli wojownik chce zabić maga, podejdzie jak najbliżej i zada cios jak najcelniej.. barbarzyńca podejdzie jak najbliżej i rąbnie jak najmocniej..
</p>
<img style="margin-left: -8px" src="ramy/barbarzynca.png">
<p>
Jeśli Wojownik jest profesorem walki Barbarzyńca bezapelacyjnie jest jej sługą. Podstawową kwestią różniącą Wojownika od Barbarzyńcy jest kultura, kunszt i podejście do rzemiosła. Barbarzyńca żyje wojną i rozlewem krwi. I choć jest wojownikiem Północy klasa ta jest diametralnie inna. Życie barbarzyńcy to pasmo walk i wojen, do których podchodzi całym sobą. Ma w duszy dziką bestię, która nie przejmuje się wynikiem walki a samą satysfakcją płynącą z niej. Bestia tkwiąca w barbarzyńcy to chaos i dzikość, które na polu walki nadają mu szaleńczej furii wyłączając myślenie i pozwalają mu kierować się pierwotnym instynktem. Nie można jednak powiedzieć o barbarzyńcach, że nie mają honoru czy swego kodeksu. Wręcz przeciwnie. To kodeks surowy i twardy, gdyż klasa ta wywodzi się z surowego kraju zwanego Norgardem, gdzie trzeba walczyć o każdy, kolejny dzień życia. Barbarzyńcy rzadko grzeszą inteligencją, czy kulturą, w szerokim rozumieniu tego pojęcia. To prości, często nieokrzesani, potężni w budowie wojownicy, którzy nie zastanawiają się nad koleją rzeczy, dla nich walka ma prostą zasadę walcz lub zgiń. Podchodzą do owej sztuki w sposób prosty i pierwotny, używając broni i siły, która jest głównym atutem tej klasy wojaków. Siła, determinacja, pierwotny instynkt przetrwania, dzikość i nieokiełznany temperament, sprawiają, że każdy barbarzyńca jest niemal maszyną do zabijania, maszyną, która nie myśli a jedynie młuci z całej siły wykorzystując też duży i ciężki oręż. Kultura tych wojowników północy, czyni ich bohaterami Norgardu i postrachem innych ziem, które grabią gwałcąc kobiety, mordując mieszkańców, plądrując i paląc całe wioski. To co jest chwałą dla barbarzyńcy i daje mu dumę, dla wojowników bardziej cywilizowanego świata, jest nie do przejścia budząc w nich strach bądź niesmak. Bezgraniczne oddanie dzikiej walce, w której barbarzyńca idzie przed siebie niczym taran a jedynym celem jest zabić, to atut tej klasy. Bestialski, dziki sposób walki, to ich siła. Ich kultura niemal wyzbyta magii, jaką znają inne cywilizacje sprawia, że każdy przedstawiciel tej klasy pała nienawiścią do wszystkiego co związane z magią. Zarówno do przedmiotów magicznych jak i do samych Magów, których , gdyby mógł, zmiótł by z powierzchni ziemi bądź zadeptał jak byle robactwo. Owe uprzedzenia zapewne wynikają z lęku przed tym co niezrozumiałe, nienamacalne…I choć poza udeptaną ziemią, to zwykłe, normalne istoty dla widzących ich podczas niej, zostaną Barbarzyńcami, Dzikusami, Berserkami. Często najmowani do konwojów, ochrony osób lub bogactw, są tanią i zadziwiająco skuteczną bronią. Wielu z nich szuka przygód trudniąc się rabowaniem, napaściami, plądrowaniem i poszukiwaniem skarbów. Więc jeśli Nordowie i Wikingowie są ci bliscy, Norgard nie odstrasza lodem i śniegiem, przedkładasz siłę i instynkt, nad wiedzę i kunszt. Wybierz tę klasę a na pewno się w niej odnajdziesz.
</p>
<img style="margin-left: -8px" src="ramy/mag.png">
<p>Magowie to istoty wybrane, jak sami o sobie mówią. Ich jestestwo nosi w sobie tajemna siłę zwana magia, z którą każdy mag się rodzi. Siła owa to talent do jednej z dziedzin zwanych magicznymi. Magowie więc, to istoty, które ową wyjątkową mocą, jaką jest magia dysponują. Magowie urodzeni na ziemiach Huritinu, przedstawiają sobą najczęściej jasne dziedziny magii. Są wśród nich magowie żywiołów, magowie umysłu, magowie życia posiadający talenty uzdrawiania. Znajdziemy wśród nich także istoty widzące przyszłość, oraz posiadające nietypowa umiejętność nadawania przedmiotom magicznych właściwości. Ziemie tajemniczego Kurysuim są zaś kolebką ciemnej, mrocznej magii, którą reprezentują magowie śmierci, czarni magowie, magowie władający ogniem lub iluzją, sprowadzającą na twój umysł paranoję, strach, bądź szaleństwo, oraz alchemicy potrafiący uwarzyć szczęście, miłość, pożądanie a nawet chwałę i życie wieczne.. Norgard czas słynie z magii pierwotnej, pradawnej i prostej, tam najwięcej jest magów , którzy okiełznali magie wody, tam magia runiczna ma swoje korzenie, tam rodzą się wróżbici , wieszcze, szeptuchy znawcy duchów i demonów oraz pierwotnej magii w jej najczystszej postaci. Magowie to z reguły szanowane istoty, które w swoim środowisku cieszą się szacunkiem i uznaniem, bądź otoczeni są strachem i przerażeniem. Wśród magów znajdziemy elity umysłowe świata ale i szaleńców owładniętych chęcią zemsty, którym ich moc odebrała rozsądek znacząc ich szaleńczymi wizjami ludzi nieprzeciętnych i wielkich, choć niebezpiecznych i szalonych. Choć Mag jest istotą posiadającą w sobie magiczny dar, potrzebuje lat nauki i ćwiczeń by go rozwinąć i nauczyć się nad nim panować. To wyjątkowa i niebezpieczna droga. Choć daje moc panowania nad sferą magiczną, kryje w sobie niebezpieczeństwo, śmierci czy szaleństwa przy utracie kontroli. Jeśli interesuje cię umysł a nie masz zamiłowania do broni. Jeśli pociąga cię to, co niematerialne, mistyczne, magiczne.. Zostań magiem i opanuj swoją dziedzinę magii nie tracąc przy tym zdrowia ni życia.
</p>
<img style="margin-left: -8px" src="ramy/zlodziej.png">
<p>Złodziej to najstarszy zawód świata, jak kapłan czy kurtyzana. Jednak ze względu na swą wszechstronność i wielość specjalizacji tego fachu, stał się jedną z klas. Złodziejem może być niemal każda istota, którą charakteryzuje szybkość, zwinność, zręczność i chęć wzbogacenia się łatwym sposobem. Fachu złodzieja, niezależnie od tego czym się trudni, czy działa sam, czy w grupach zorganizowanych, trzeba się tez nauczyć. Trening wszak czyni mistrza. Złodziej zaś to mistrz kamuflażu i sztuki przywłaszczania sobie dóbr. Jest łotrem niezależnie od tego z jakiej wywodzi się kultury. I choć są takie rasy, które ze względu na swój system wartości, czy ograniczenia, nie będą patrzyły w te stronę, zawsze znajdzie się czarna owca. Co tak naprawdę znaczy bycie złodziejem? To filozofia życia na pograniczu prawa, w której cenne są spryt, wyczucie, zamiłowanie do adrenaliny i niebezpieczeństwa. Złodzieje świetnie posługują się bronią krótką, taką jak sztylety i noże. A także niekonwencjonalną bronią skrytobójców, którymi często bywają, taką jak świstuły, liny czy łańcuchy. Złodziej to mistrz walki w ręcz, do której potrafi wykorzystać wszystko co ma wokół. Złodzieje parają się wszystkim, co można znaleźć w szarej strefie, wszystkim co nielegalne od przemytu i szpiegostwa, przez kradzieże kieszonkowe i rabunki, po skrytobójstwo a nawet piractwo. Choć złodzieje mają swój kodeks honorowy, ich postępowanie często nie mieści się w przyjętych normach społecznych. Jeśli fascynuje cię życie na krawędzi prawa… Jeśli masz smykałkę do ciemnych spraw i interesów.. Jeśli uważasz ze podołasz temu rzemiosłu unikając lochów czy szubienicy. Jeśli lubisz uczucie wiecznego lęku a ciągłe oglądanie się za siebie to dla ciebie rodzaj gry i sposób na Zycie. Złodziej to klasa dla ciebie.
</p>
<img style="margin-left: -8px" src="ramy/rzemieslnik.png">
<p>
Rzemieślnik to klasa dla wszystkich, którzy nie myślą o nieustającej walce. Znaleźć ich możemy zarówno w dużym mieście jak i małej wiosce. Wszędzie są tak samo wysoko cenieni. Rzemieślnik z zasady jest istotą cierpliwą, spokojną i posiadającą dużą dozę zdrowego rozsądku. Żyje on w monotonii i nie uważa tego za coś złego. W wioskach czy na pustkowiach rzemieślnik jest po trosze to tym, to tamtym, zwłaszcza jeżeli zawody są pokrewne, a w okolicy nie ma nikogo innego natomiast większa specjalizacja pojawiała się w miastach. Rzemieślnikiem jest zarówno kowal jak, górnik, hutnik czy też wytwórca łuków. Mało kto uważa rzemieślnika za artystę, a jednak jest on nim w pewnym stopniu. W zależności od rasy czy kultury z jakiej wywodzi się rzemieślnik obiera najdogodniejsza dla siebie dyscyplinę. Na przykład powszechnie wiadomo, że najlepszymi górnikami są krasnoludy, jubilerami gnomy, a wytwórcami luków elfy. Rodzaje stopów czy kształt broni zależny jest od kultury z jakiej wywodzi się rzemieślnik. Idąc za przykładem miecze wykonywane przez elfy są lekkie, pięknie zdobione i bardzo często posiadają magiczne właściwości. Krasnoludy zaś lubują się w toporach, barbarzyńcy w ciężkiej, dwuręcznej broni, centaury w drewnianej. Wiedza i kunszt rzemieślniczy najczęściej przekazywana jest z pokolenia na pokolenie. W ten sposób tworzy się tradycja rodzinna, o której mówimy „ Z dziada pradziada „ . Jeśli cenisz sobie spokój i harmonię… Jeśli masz w sobie twórcę a satysfakcję daje ci praca własnych rąk. Jeśli masz w sobie tyleż siły co talentu. Zostań rzemieślnikiem. Niech twój fach da ci poważanie i pełną sakiewkę.
</p><img style="margin-left: -8px" src="ramy/lowca.png">
<p>
Można powiedzieć, że łowca to istota dobrze czująca się w dziczy, a jednak nie. Wraz z rozwojem kultury i zwiększającym się zapotrzebowaniem na inne usługi ta klasa ma wielorakie zastosowanie. Łowca to łucznik, tropiciel, którego umiejętności nie mogą być porównywane z żadnymi innymi. Jego szybkość oraz celność są niemal legendarne. Umiejętność zastawiania pułapek – zarówno tych, które zadają obrażenia, jak i takich, które unieruchamiają, łowcy wykorzystują nie tylko jako myśliwi, z którymi najczęściej są kojarzeni. Znajomość fauny i flory, odczytywanie śladów to ich domena. Te umiejętności pozwalają im na przetrwanie zarówno w miastach jak i w dzikich ostępach leśnych. Tak utarło się, że łowca to przede wszystkim myśliwy, ale równie dobrze może być to łowca nagród tropiący innych dla własnych korzyści. Często istoty parające się w tą dziedziną stają się łowcami wynaturzeń, czyli tego wszystkiego czego nie lubią bądź nie rozumieją. Łowca to często samotnik, niecierpiący ograniczeń. Wolny duch, często żyjący z najemniczych zleceń. łowcy mają świetne wyczucie kierunku, potrafią oszacować go na podstawie obserwacji słońca czy gwiazd, a także zjawisk przyrody. W zależności o rasy czy kultury z jakiej się wywodzi łowca będzie zajmował się czym innym. Elfy czy centaury zamieszkujące ziemie Huritinu będą głównie myśliwymi lub przewodnikami. Wywodzące się z ziem Kurysium pół smoki, nieumarli lub demony staną się celem dla łowców. Jeżeli cenisz naturę, potrafisz z nią współgrać lub jeżeli brak Ci tolerancji, czegoś nie lubisz, nie rozumiesz łowca to klasa stworzona dla Ciebie. Mnogość przygód, możliwość polowań pociąga Cię to ta klasa jest idealna.
</p>
<img style="margin-left: -8px" src="ramy/szaman.png">
<p>
Szaman to klasa niezwykle rzadka poza Norgardem. Reprezentanci tej klasy, to nie kto inny jak przywódcy duchowi. Biegli w dziedzinie zielarstwa, wytwarzania maści i wywarów leczących tak ciało jak i duszę. Wśród przedstawicieli tej niezwykłej klasy znajdziemy istoty o talencie wróżbiarskim, darze jasnowidzenia, czy mistycznym kontakcie ze sferą niematerialną. Choć klasa ta nie ma nic wspólnego z magią, ma w sobie jej pierwotną prawdę i wydźwięk wywodząc się z czystej natury i jej darów. Szamani to istoty posiadające szeroką i rozległą wiedze na temat naturalnych skarbów tego świata, od minerałów, przez faunę i florę, aż po sposoby ich łączenia tak, by wydobyć z natury właściwości lecznicze czy halucynogenne. Szamani w zależności od kultury czy rasy z jakiej się wywodzą są otaczani tak lękiem jak i szacunkiem, jak wszystko czego nie da się do końca pojąć rozumem. Swoją wiedzę przekazują uczniom z pokolenia na pokolenie wraz z rytuałami jakie potrzebne są by uzdrowić czyjąś znękaną dusze, odegnać złe duchy, czy wejść w kontakt z bóstwami poprzez wprowadzanie się w trans. W tej klasie plasują się też istoty posiadające dar uzdrawiania dotykiem. Szamani są , jak magowie w pierwotnych cywilizacjach i kulturach, ich mądrość i umiejętności służą społeczności w różny sposób. Wśród szamanów wielu jest prawdziwych znawców, ale wielu jest tez oszustów, snujących niecne intrygi i wykorzystujących posłuch i władzę, jaką daje im ich pozycja i szacunek, którym są darzeni wśród swoich. Znajdziemy pośród przedstawicieli tej klasy zielarzy, wiedźmy, szeptuchy, wróżbitów, uzdrowicieli i wieszczów, a nawet demonologów i mistyków. Wszystko zależne jest od tego w jakim regionie świata będziemy szukać i wśród jakich ras czy kultur tego świata ich znajdziemy. Jeżeli czujesz w sobie powołanie do niesienia pomocy innym dzięki darom tego świata. Jeśli wiedza i pierwotny mistycyzm są ci bliskie. To klasa dla ciebie.
</p>
<img style="margin-left: -8px" src="ramy/gwardzista.png">
<p>
Gwardzista jest to nowa klasa. Powstała z tradycji księstwa Hiuritinu znanego z dużej i wyszkolonej armii zawodowej, na potrzeby Cesrastwa Reisen. Niezależna od rasy i statusu majątkowego, jest dla każdego, kto pragnie mieć stały dochód i marzy o wojskowej karierze. Podstawowym celem Gwardzisty jest ochrona Cesarstwa we wszystkich aspektach. To ktoś, kto potrafi wykonywać rozkazy i oddany jest swojej służbie . Do akademii szkolącej gwardzistów często rekrutuje się już około 10 letnie dzieci, by od najmłodszych lat szkolić je do walki z każdą agresją, zarówno ofensywnie jak i defensywnie. W tej klasie znajdziemy strażników patrolujących ulice miasta, szlaki handlowe morskie czy lądowe, jak i wyszkolonych strzelców, a także jednostki owiane tajemnicą, których celem jest skrytobójstwo czy szpiegostwo. Podstawą pracy Gwardzisty jest ochrona obywateli, oraz granic Cesarstawa . Spośród najlepszych gwardzistów wyłaniana jest straż przyboczna do ochrony najznamienitszych person Cesarstwa, od Cesarza począwszy a na Kapłanach skończywszy. Gwardzista to osoba lojalna i dumna ze swojej służy, kochająca swój kraj i oddająca się swemu rzemiosłu bez reszty. Całe Zycie gwardzisty podporządkowane jest Gwardii i temu, co robi. Są wśród nich szermierze i kusznicy, marynarze i konnica. Zajmują się wszystkim , co powoduje, iż obywatele Cesarstwa mogą czuć się bezpieczni. Karierę w gwardii zrobić może każdy kto bezgranicznie odda się państwu. I choć rekruci z niższych warstw społecznych, zaczynają od najniższych stopni pnąc się w górę po jej szczeblach. Dzięki za wytrwałości, sumienności i rygorowi, często dochodzą na sam szczyt.
</p><p>Leży Ci na sumieniu dobro Cesarstwa ta klasa jest dla Ciebie. Karierę zaczyna gwardzista od najniższego szczebla by móc się wykazać i piąć po szczeblach kariery wojskowej. Jeśli leży ci na sercu dobro obywateli Cesarstwa. Jeśli interesuje cie stały wikt i porządne zajęcie. Jeśli nie straszna ci dyscyplina i hierarchia. Nie zastanawiaj się. To klasa dla ciebie.
</p>
<img style="margin-left: -8px" src="ramy/nekromanta.png">
<p>
Nekromanci, to klasa mająca swoje korzenie pośród gorących piasków tajemniczego i mrocznego Księstwa Kurysium. Przedstawiciele tej klasy często są magami owładniętymi mroczną magią, choć sama klasa z talentem magicznym ma niewiele wspólnego. Kojarzeni ze złem i burzeniem porządku świata, zwani są wskrzesicielami. To oni w dużej mierze stworzyli rasę Nieumarłych, przez swe mroczne, tajemne praktyki oparte na najbardziej czarnomagicznych rytuałach. Nekromanta to znawca rytuałów wskrzeszenia, którego skutki są różne. Rytuał ten opiera się na tajemnych praktykach z wykorzystaniem czarnomagicznych artefaktów, które są w stanie wskrzesić umarłego i wyrwać go śmierci. To bardzo niebezpieczne zajęcie, gdyż najmniejszy błąd może kosztować nekromantę życie. Najczęściej pracują oni na usługach najpodlejszych istot tego świata, sami tez zbyt często oddając się mrokowi, z którym obcują na co dzień. To oni tworzą armie nieumarłych, bezmyślnych istot dzięki którym czarnoksiężnicy, czy najpodlejsze kreatury tego świata osiągają swoje cele i spełniają ambicje. To oni wrócą życie każdemu za odpowiednio wysoką cenę. Budzący strach a nawet niesmak najczęściej trzymają się na uboczu niezrozumiani i często pogardzani. Jednak sama znajomość rytuałów nie jest wszystkim czego potrzeba nekromancie. Musi on też zdobyć odpowiednio silne artefakty nasycone najmroczniejszą magia tego świata, by móc wskrzesić umarłego. To od siły artefaktów zależy czy i w jakim stopniu mu się to uda, oraz od jego wiedzy i umiejętności. Jeśli jakiś czarnoksiężnik stanie się na tyle potężny by panować nad życiem i śmiercią, poznając rytuały nekromantów i praktykując je przez lata a czasem i wieki, posiądzie najsilniejsze nekromancie artefakty może stać się najwyższa formą jaka funkcjonuje w tej klasie- Liczem. Jednak dotyczy to tylko najpotężniejszych czarnoksiężników. Więc jeśli fascynuje cię wyrywanie istot śmierci. Jeśli twoja natura jest mroczna a serce nie zna strachu przed tym co nieodgadnione. Jeśli chcesz opanować sztukę władania życiem i śmiercią. Zostań Nekromantą i strzeż się, gdyż obcowanie z Niebytem to najbardziej niebezpieczne z zajęć tego świata.
</p>
<img style="margin-left: -8px" src="ramy/obywatel.png">
<p>
Wśród mieszkańców krainy znajdziemy dużą różnorodność klas i ras. Wielu pragnie zostać kimś i obiera ścieżkę, po której kroczy niezmiennie szkoląc się, ćwicząc by zdobywać wiedzę, kunszt, stanowiska. Wielu jest też takich, którzy zupełnie nie wiedzą co ze sobą zrobić. Niezależnie od rasy czy kultury, w jakiej się dorasta, zawsze znajdzie się jednostka wybitna i zwykła „czarna owca”. Obywatel to klasa dla niezdecydowanych, zdecydowanych, dla szaraków i jednostek wybitnych. Znajdzie się tu artysta, który nie umiejąc nic osiągnąć swoją sztuką połasi się na cudzą sakiewkę. Piekarz wypiekający pachnące pieczywo, cukiernik, perfumiarz. Dla pań lub panów handlujących walorami swego ciała także ta klasa daje możliwość zaistnienia. Wybierając tą klasę, każdy znajdzie coś dla siebie. Mieszczanin i szlachcic, ten bogaty i ten zubożały,żebrak i zwykły robotnik a nawet niewolnik. Aptekarz, bankier, browarnik, cieśla, kat a nawet zwykła drobna pijaczyna to właśnie obywatel. Gdzieś pasą się owce? Krowy nie mają opieki? Pasterz potrzebny od zaraz.. Chłop czy farmer, Ziemianin czy Kupiec.. Wachlarz zajęć dla obywatela jest wielki. Uważasz, że szwaczka czy krawiec jest klasą dla Ciebie, wybierz obywatela. Ta klasa nie ogranicza, nie narzuca profesji.
</p>
<img style="margin-left: -8px" src="ramy/artysta.png">
<p>
Artysta to klasa dla niektórych porównywalna do rzemieślnika. Wielu przecież wytwarza rzeczy, z których inni korzystają. Malarz czy jubiler dają nam swoje wyroby dla uciechy oka i duszy. Tej wrażliwej części duszy. Podstawową cechą różniącą artystę i rzemieślnika jest to, że artysta tworzy swoje dzieła w oparciu o własną koncepcję, nadając im niepowtarzalny charakter. Dzięki temu dzieła znanych artystów rozpoznawane są bez potrzeby oglądania ich wzorów. W zależności od rodzaju wykonywanej twórczości wykonywany przez artystę zawód będzie nosił nazwę na przykład: aktor, artysta malarz, śpiewak, tancerz czy kuglarz. Artysta to z zasady osoba próżna, trzeba to głośno powiedzieć, i potrzebuje do egzystowania aprobaty i miłości widzów. Większość artystów wyznaje zasadę „To ja jestem dla publiczności, a nie publiczność dla mnie”. Artysta, który umie manipulować ciekawością, miota się między skrajnościami, między zachwytem a rozpaczą. Artysta to istota o innej wrażliwości, dla której piękno jest we wszystkim, co go otacza i nawet brzydota ma w sobie jakąś niepowtarzalność i wyjątkowość. To osoby kapryśne, często żyjące w świecie swoich wyobrażeń. Są wśród nich osoby o wielkim talencie w różnorodnych dziedzinach kultury i sztuki. Jednych z nich się docenia innych nie zna bądź lekceważy. Jedno jest dla nich wspólne, to ich wrażliwość i intensywność z jaką przeżywają, z jaką patrzą na świat i odczuwają wszystko co się wokół nich dzieje. Jedni się kształcą, inni są samoukami z niebywałym, choć nieoszlifowanym, talentem.
</p>
<img style="margin-left: -8px" src="ramy/regulamin.png">
<b>Ustawa o Nazewnictwie Postaci i Avatarach </b><br />
<br />
<br />
Ustawa o nazewnictwie postaci i avatarach jest obowiązującym w Alearze prawem - zawiera przepisy dotyczące nazw nadawanych postaciom graczy, oraz ich wyglądu (avatarów). <br />
<br />
<br />
I. Przepisy wstępne <br />
<br />
§ 1. Celem ustawy jest uporządkowanie chaosu jaki panuje w nazwach postaci i profilach. Wprowadzenie sensownych i powszechnie obowiązujących zasad, którymi kierowaliby się wszyscy mieszkańcy Aleary.<br />
§ 2. Użyte w uchwale określenia oznaczają: <br />
1) Nick podobny - za nick podobny uważa się nazwę, która pod względem składniowym lub znaczeniowym jest identyczna lub co najmniej podobna do nicku stanowiącego punkt odniesienia ( "Nick1" i "nick1" , lub "Zły Nick" i "Ponury Nick" itp.) <br />
<br />
II. Nazewnictwo postaci - nicki <br />
<br />
§ 3. Kryteria jakimi należy kierować się wybierają określenie dla postaci gracza: <br />
- nick postaci winien być zgodny z kulturą, tradycją oraz Kodeksem Aleary (wyłączenie wulgaryzmów, zwrotów rasistowskich, naruszających uczucia religijne), <br />
- nick postaci musi odnosić się do szeroko pojętego klimatu fantasy. W przypadkach wątpliwych gracz winien jest uzasadnić związek nicku z wybraną przez niego konwencją. <br />
- zabrania się używania w charakterze nicków: powszechnie znanych nazw zwierząt i roślin, potraw, przedmiotów oraz miejsc. <br />
- zabrania się używania nicków imitujących pospolite polskie imiona (np. Małgorzata, Jacek) oraz nazw własnych sławnych osób z prawdziwego świata (np. Merlin Manson, Mariusz Pudzianowski), a także fikcyjnych postaci występujących w komiksach, książkach, fimlach i grach ( Batman, John Conor, Gordon Freman, Geralt, Astaroth, Castiel, Marvin, Apollo.  ) . <br />
- imię nie może posiadać znaków interpunkcyjnych oraz innych znaków specjalnych. Dozwolone są tylko małe i wielkie litery, a te drugie tylko i wyłącznie na początku wyrazu jako zaznaczenie nazwy własnej (imię musi zaczynać się od wielkiej litery), <br />
- niedopuszczalne jest wstawianie wielkich liter w środku wyrazu. Nazwisko jest oddzielnym wyrazem i musi być pisane wielką literą. Dopuszczalne jest pisanie rodzajników (np. von, le, de, ibn) małą literą. <br />
- w nicku nie można zawierać członu określającego funkcję istniejącą w Alearze poza osobami uprawnionymi do tego - pełniącymi daną funkcję. Dozwolone są natomiast człony określające rangę, ale nie występującą w grze: Doktor, Mechanik, Inżynier, Kapitan, Lord. itp. <br />
- zabronione jest używanie nicków abstrakcyjnych lub ciągu liter i cyfr (hehehe?, ?.?, ?tralala?). <br />
- nie wolno używać nicków podobnych do nazw zastrzeżonych. <br />
- zabrania się używania w charakterze nicków anagramów utworzonych poprzez odwrotny zapis wyrazów niezgodnych z uchwałą (np. tolomas, hcunrazc, reltih floda, xirtam). <br />
- zabrania się używania w charakterze nicku jakiejkolwiek formy anagramu utworzonego z wyrazu o wulgarnym bądź rasistowskim znaczeniu (np. altfas, wurak). <br />
- zabrania się zastrzegania nazw (imion i nazwisk) nie używanych przez gracza lub też przybranych niedawno (niedawno oznacza tu później niż inny gracz) mających na celu ewidentne lub celowe działanie przeciwko innemu graczowi. <br />
<br />
§ 4. W uzasadnionych przypadkach Władca lub Namiestnik może dopuścić nick niezgodny z wymienionymi wyżej zasadami, o ile nie jest to nick o wydźwięku wulgarnym, rasistowskim lub naruszającym uczucia religijne. <br />
§ 5. Każdy mieszkaniec ma prawo do zastrzeżenia jednego nicku (lub maksymalnie jednego imienia i jednego nazwiska) w SN w drodze postępowania zwyczajnego. Nie można dokonać zastrzeżenia rodzajników (von, de). <br />
W przypadkach zmiany imienia lub nazwiska mieszkaniec ma prawo dokonania aktualizacji istniejącego zastrzeżenia dwukrotnie w przeciągu okresu ery; w drodze postępowania zwyczajowego przed SN. <br />
W przypadkach sugerujących porzucenie zastrzeżonego nicku (konto gracza korzystającego z nicku zostało usunięte) zastrzeżenie zostaje anulowane przez SN w drodze postępowania zwyczajnego na wniosek użytkownika, który chciałby skorzystać z wcześniej zastrzeżonego, lecz już nie używanego nicku. <br />
§ 6. W przypadku wątpliwości co do zgodności danego imienia z Ustawą, mieszkańcowi i przysługuje odwołanie od decyzji Władcy/Strażnika do Sądu Najwyższego. Sąd Najwyższy w ciągu 48 godzin wydaje postanowienie o podtrzymaniu lub podważeniu decyzji Władcy/Strażnika. Od decyzji Sądu nie przysługuje odwołanie. <br />
<br />
<br />
III. Wygląd postaci – avatary <br />
<br />
§ 7. Wygląd postaci (avatar) każdego mieszkańca jest graficznym przedstawieniem postaci, powinien więc przynajmniej umożliwiać identyfikację jej twarzy lub sylwetki oraz jako przedstawiciela danej rasy. <br />
Zabronione są avatary jednoznacznie sugerujące rasę lub płeć inną niż ta wybrana mechanicznie. <br />
§ 8. Zabronione jest używanie avatarów, które przedstawiają: <br />
- jedynie zwierzęta <br />
- znanych, sławnych ludzi (np. polityków, aktorów, muzyków, artystów, postaci z gier) <br />
- przedmioty (np. samochód, dom, krzesło), <br />
- składających się z dwóch lub więcej oddzielnych elementów (np. miniatura jednego obrazka wklejona do drugiego). Wyjątek stanowią nicki postaci, tagi i symbole klanowe, <br />
- przedstawiających karykatury (np. obrazki w stylu Southpark, postacie zbudowane z kresek), <br />
- obnażone narządy rozrodcze. <br />
- więcej niż jedna osoba (drugi wizerunek różny od wizerunku zwierzęcia), <br />
oraz wszystkie inne, które nie spełniają powyższego warunku. <br />
§ 9. Kategorycznie zabrania się posiadania wyglądu (avataru), który obraża innych mieszkańców, niesie ze sobą treści obraźliwe, faszystowskie bądź pornograficzne. <br />
§ 10. Zabrania się wykorzystywania fotografii, które ingerują w życie osobiste innych graczy (przedstawiające np. wizerunek innego gracza lub osoby z jego otoczenia). <br />
§ 11. Avatar musi być utrzymany w szeroko rozumianym klimacie. <br />
§ 12. O poprawności avatara decyduje organ ścigający (Dowódca Straży/ Strażnicy). W przypadku nie zgadzania się ich decyzją istnieje możliwość odwołania się do Sądu Najwyższego. Sąd Najwyższy w ciągu 48 godzin wydaje postanowienie o podtrzymaniu lub podważeniu decyzji DowódcyStrazy/Strażnika. Od decyzji Sądu nie przysługuje odwołanie. <br />
<br />
<br />
IV. System nadzoru nad poprawnością nazw oraz sankcje przewidziane za naruszenie postanowień uchwały. <br />
<br />
§ 14. Podszywanie się pod kogoś lub też nazwy łudząco podobne będą podlegały karze, naganie i/lub przymusowi zmiany imienia. W przypadkach wątpliwych decyduje Strażnik. Od decyzji Strażnika można odwołać się do Sądu Najwyższego. Sąd Najwyższy w ciągu 48 godzin wydaje postanowienie o podtrzymaniu lub podważeniu decyzji Strażnika. Od decyzji Sądu nie przysługuje odwołanie. <br />
§ 15. Strażnicy, Namiestnicy oraz Władcy mają prawo do zwrócenia uwagi graczowi odnośnie jego nicka, avatara, a także profilu, co za tym idzie prośby lub nawet, w szczególnych przypadkach, żądania (o szczególności przypadku decyduje Strażnik / Namiestnik / Władca) o jego zmienienie. Gracz w takiej sytuacji jest zobowiązany do zmiany nicka/usunięcia avatara/zmiany w profilu w ciągu 30 minut od momentu wysłania upomnienia (pod warunkiem, że był w tym momencie zalogowany a zmiana dotyczy wyjątkowego naruszenia prawa ) lub w ciągu 30 minut od kolejnego logowania do gry (jeśli nie był zalogowany w momencie wysłania upomnienia), jednak w tym drugim przypadku, nie później niż w ciągu 48 godzin od momentu wysłania upomnienia. Niedostosowanie się do prośby będzie karane przymusowym usunięciem nieprzepisowego elementu oraz wtrąceniem do lochów na okres 5 dni (resetów głównych) lub do momentu uzyskania skutecznego odwołania od decyzji osoby upominającej. <br />
Graczowi przysługuje odwołanie do Sądu Najwyższego - w sprawach określonych w §14 Ustroju Sądu Najwyższego. <br />
Decyzja Władcy, Namiestnika lub SN jest ostateczna. <br />
<br />
V. Profile graczy. Uchwała specjalna. <br />
<br />
§ 16. Każdy gracz, niezależnie od statusu czy wykonywanej funkcji, winny jest w siedem dni od rejestracji w Alearze stworzyć profil swojej postaci. Wymagane minimum to 10 zdań. Wyjątkiem są gracze całkowicie mechaniczni, którzy mogą w swoich profilach wstawić jedynie informację o stylu gry. <br />
§ 17. Treści zamieszczone w profilach są indywidualną sprawą każdego gracza, tak samo jak sposób prowadzenia postaci i sposób gry, jednak podlegają one prawu Aleary i wszystkie treści niezgodne z powszechnie panującą Konstytucją Aleary będą piętnowane. <br />
§ 18. Pieczę nad profilami graczy pod względem fabularnym sprawują Hrabiowie, oraz pod względem prawa - Dowódca Straży/Strażnicy. <br />
§ 19 Hrabiowie mają prawo skontrolować profil gracza w celu sprawdzenia przestrzegania konwencji i zachowania klimatu gry, oraz by nie dopuścić do PG, lub naruszeń względem prawa Aleary. <br />
§ 20. W razie wykrycia nieprawidłowości właściciel profilu zostanie poproszony o zmianę kontrowersyjnych kwestii. W razie niepodporządkowania się osobie funkcyjnej gracz może zostać ukarany. ( Szczegółu w Kodeksie Karnym ). <br />
<br />
<br />
VI. Przepisy końcowe <br />
<br />
§ 22. Od decyzji Władcy lub Namiestnika nie przysługuje odwołanie do Sądu Najwyższego. <br />
§ 23. Od wyroku Sądu Najwyższego nie przysługuje odwołanie do Władcy/Namiestnika. <br />
<img style="margin-left: -8px" src="ramy/lokacjefabularne.png">
<center><br><br><br>
<a href="http://aleara.pl/forums.php?topics=1">Portal - Sesje Grupowe!</a><br>
<a href="http://aleara.pl/fabula.php">Kroniki - Historia Krainy.</a><br>
<a href="http://aleara.pl/chat.php?room=izba">Tawerna - Izba.</a><br>
<a href="http://aleara.pl/liblary.php">Biblioteka.</a><br>
<a href="http://aleara.pl/newspaper.php">Redakcja Gazety.</a><br>
</center>