<?php /* Smarty version 2.6.16, created on 2013-03-05 22:31:28
         compiled from ramyfabulyORGY.tpl */ ?>
<img style="margin-left: -8px" src="ramy/iwstep.png">

<p>Witaj Przybyszu! Znalazłeś się w krainie, o której zapewne wiele słyszałeś. Pozwól więc, że opowiem Ci co nieco, abyś nie czuł się zagubiony.
</p><p>Patrzysz właśnie na południowe ziemie, gdzie panuje nasz uświęcony wielki Cesarz, Grix Wspaniały! Jest to kraj różnorodny, ale i niebezpieczny. Od zachodu okalają go Góry Przeznaczenia, gdzie wedle baśni ma znajdować się Królestwo Demonów. Jednak nie trwoż się tak mocno, to przecież bajki jeno. Idąc dalej na wschód mijasz piękne pola i łąki, urodzajne sady ciężkie od owoców, oraz winne krzewy. Z tych oto gron mieszkańcy Księstwa Huritinu produkują najprzedniejsze wina, o które każdy mógłby się bić, gdyby nie fakt, że można je dostać za drobną opłatą w wielu miejscach kraju. W tymże księstwie odnajdzie się każdy. Nie ma mowy o rasizmie. Czyś czarny czy biały, skośny czy zgarbiony, mag czy kowal, praca się dla Ciebie znajdzie. A jeśliś pracowity to i dobre pieniądze za to uzyskasz!
</p><p>Na samym wschodzie ziemie już mniej przyjazne. Tajemnicze Księstwo Kurysium zawsze stanowiło zagadkę dla zachodnich ludności. Pamiętacie jak mówiłem o diabelstwie na zachodzie? I tutaj podobne baśnie krążą. Ino skrzydlate potępieńce mają tu swój dom. Mawiają, że służyli bogom, ale się sprzeniewierzyli i za karę ich do nas odesłali. Ja się pytam: tylko kogo oni chcieli ukarać-ich czy nas?
</p><p>Ha, patrzysz na Mokradła? Tam wiele bojów i trupów zaściełało miękką ściółkę. Orkowie tak, i wiedźmy wespół działają. Surowe mięso jedzą. Nie zapędzaj się tam bez potrzeby, bo i Twoja zmora będzie jęczeć pośród konarów, a kości uzdatnią już i tak zgniłą ziemię. Tam dalej, za tym bagnem całym znajduje się dopiero cywilizacja. Jest wioska, pobłażliwie ją tam nazywają, bo to bardziej ośrodek wojskowy. Pilnują Krwawych Mokradeł co by żadna szkarada dalej nie kroczyła. A tam już potem cywilizacja zawitała. Sułtan pilnuje porządku, co by książę spokojnie w swoich komnatach spał. Tam masz same pustynie, sawanny i oazy. Słońce przypiekło tam ludność jak na rożnie, stąd czarne takie. Ach, ty też czarny? Wybacz mi Panie…
</p><p>Tam kwitnie handel orientalny, poznasz i posmakujesz najprzedniejszych rozkoszy. Począwszy od zamtuzów, gdzie każda kurtyzana poświęci życie aby ci dogodzić, poprzez żarcie godne królów, a skończywszy na bogatych tkaninach czy ozdobach. Karawanami je przepuszczają aż do portu. Tam na zachód, czasem nawet i na Północ. Pytasz czemu czasem..
</p><p>Widzisz Panie, północny kraj Volkstand jest nieprzyjemny i skuty lodem. Żyją tam ludy zacofane, zabobonne i nieprzyjazne. Pierwej wyciągną broń aniżeli dłoń na przywitanie. Jak będą głodni to i Ciebie zjedzą, a konia Twojego zostawią, bo przydatny. Ale kraina ta ma swoje plusy- wolność, mordowanie, krew, prymitywizm, wszystko to czego chce człek mający dość oburzenia na brak manier czy inny wymysł cywilizacji.
</p><p>Podoba Ci się tu, Przybyszu? Zatem rozgość się, a ja powrócę do moich prac. Gdybyś mnie potrzebował szukaj mnie tam z boku, po lewej siedzę, a imię me Silnio, kronikarz.
</p>











<img style="margin-left: -8px" src="ramy/historia.png">

<p>Najpierw była nicość, z której wyłoniły się gwiazdy. Te gwiazdy rozświetliły cały nieboskłon, dając początek pierwszemu elementowi, który znamy z dzisiejszego świata. Było ich dziewięć. Wtedy postanowili stworzyć coś własnego. Tak powstała ziemia, której nadali znany nam kształt. Stworzyli góry, doliny, niziny, wielkie i małe wody. Powołali do istnienia zwierzęta i nauczyli je współpracować ze sobą, bądź wzajemnie się wyniszczać. Po zakończeniu dzieła spojrzeli na nie krytycznie i uznali, że potrzeba dnia i nocy.
</p><p>Gdy i tak się stało poczuli się nader samotni. Wtedy właśnie uznali, że muszą stworzyć tych, którzy będą panować nad naturą, ale i być od niej zależnym. Była to ważna data w dziejach ludzkości, która została oznaczona jako I znany wiek. I wiek, wiek elfów.
</p><p>Ląd wtedy nie był podzielony, każdy żył po swojemu, albo na odosobnieniu albo w społeczeństwie. Dopiero narodziny ludzi po paru setkach lat istnienia samotnych długouchych zmieniły to.
</p><p>Bogowie przestali ingerować, aż do momentu, gdy elfy posunęły się za daleko z własnymi działaniami i eksperymentami. Ludzie byli na skraju wojny z nieśmiertelnymi, gotowi bić się o autonomię i odseparowanie od ich woli. Wtedy też Lathander razem z resztą bóstw ukarali butne elfy odbierając im nieśmiertelność, a ludziom przyzwalając tym samym na działanie wedle własnej chęci.
</p><p>Zapoczątkowało to II erę, zwaną Erą Ludzi. Trwała ona około dwustu lat, kiedy to właśnie budowana była społeczność. Niestety nie wszystkie rasy się ze sobą zgadzały, następowały wojny i walki o tereny i dominację.
</p><p>Najsłynniejsze i najcięższe boje znane były z Krwawych Mokradeł. Legendy o nich opowiadane są nadal. Także dotąd region ten jest niezbyt przyjazny, mało kto tam się zapędza. Świat nie zapomina jednak imion ważnych i znaczących dla wszystkich populacji.
</p><p>Imiona te pobrzmiewają nadal w szumie lasów, w echu górskim, a także w zgiełku miejskim. Nimi wybrukowana jest droga, gościńce, podwaliny domów i mostów. Ich dusze tkwią w każdym zakątku znanego nam świata.
</p><p>Kiedy już wojny się uspokoiły, a miasta ustanowiły swoją pozycję na mapie, narodzili się też władcy. Największym uświęconym Cesarzem całego Cesarstwa Reisen jest Grix Wspaniały. Władca, którego ród od dawien dawna jednoczył południowe ziemie. Za czasów jego dziada Cesarstwo podzielone zostało na dwa księstwa, dla jego dwóch synów: księstwo Huritinu i księstwo Kurysium. Aby jednak łatwiej było rządzić synowie ci postanowili rozdzielić administracyjnie swoje własne tereny na prowincje i hrabstwa.
</p><p>Na północy zaś panowała prze długi czas samowolka. Ludy próbowały w jakiś sposób się połączyć, lecz surowe warunki niszczyły wszelkie porozumienia. Walka o byt zdawała się nie mieć końca. Bardzo długo nie wykształcały się żadne większe zbiorowiska ludzi. Dopiero pod koniec ery ludzi powstały takie miejsca jak Kergard czy Svellirurm. Wiele lat musiało minąć zanim zakończyły się krwawe boje i volkstandczycy połączyli się w jedno plemię, współdziałające dla dobra ogółu. Wielkim Wodzem został obwołany Khardrag, który od tamtej pory miał zapewnić byt całemu krajowi.
</p><br><p>
„Oczy Khardraga często wędrowały na południe, za Wielkie Morze, gdzie kwitła kultura i cywilizacja. Gdzie słońce łaskawie przytulało swoich mieszkańców. Gdzie panował Cesarz Grix Wielki. Patrzył tam, a z tego wejrzenia wyzierała zazdrość i niechęć. Zły na los swój i swych ludzi. Pełen żalu do bogów w głowie kreował plan, plan mający zmienić ich życie..”
</p><br><text align="right"><p><i>Anonimowy kronikarz z Volkstand.</i></p></text>













<img style="margin-left: -8px" src="ramy/wiesc.png">

<img style="margin-left: 2px"   src="ramy/jpgwiesc.jpg">
<p><b>Święto wiosny i jego plony.</b></p><br>
 
<p>Cudowna wieść obiegła Cesarstwo Reisen, w głównej mierze jego zachodnią część. Zima powoli zaczęła wycofywać się, a słońce ciepłymi promieniami ogrzewać zziębniętą ziemię. Lód na rzekach począł kruszeć, ptaki powróciły do lasów, a na gałęziach krzewów poczęły pojawiać się pierwsze oznaki wiosny.
</p><p>I właśnie wtedy, gdy wiosna na dobre wybuchła, rozpoczął się wielki festyn w Hioto. Patronką była jak zwykle Solarna Bogini, która na czele panteonu bóstw opiekowała się naturą, niczym Matka Natura. To jej dziękować chciano za odejście zimy i to ją chciano przebłagać, aby dała im dużo plonów. Przygotowania trwały już od pierwszych roztopów. Przygotowywano scenerię, ustawiano lampiony. Hioto było w swoim żywiole. Przygotowaniami kierowała oczywiście hrabina shiroi, Xoan-Ayo.
</p><p>Ona także jak i większość ludności widziała po roztopach wielką łunę na niebie. Zadrżała wtedy i wstrzymała oddech. Łuna ta nie tylko była piękna, ile przerażająca. Próbowała się dowiedzieć co też oznaczała, zleciła to swojemu nadwornemu astrologowi, Xiao-Zungowi, lecz ten niedługo potem został zamordowany. I to akurat zaraz po rozpoczęciu festynu.
</p><p>Wiosenny festyn był o tyleż radosny dla ludzi, że niedawno zakończyła się nieprzyjemna zimna wojna z hrabstwem Leyonn. Dowódca armii shiroi, Liam Zung, syn słynnego astrologa siłą powziął za żonę najmłodszą córkę hrabiego. Upodobał sobie dziewczynę już lata temu, a gdy nadarzyła się okazja, wykorzystał ją i spełnił swoje pragnienie. Teraz młoda Ailinn już mężatka spodziewała się dziecka, które prawdopodobnie w trakcie trwania festynu narodzi się.
</p><p>Tym większa była radość mieszkańców, także spoza shiroi, że krew ich władców zaczyna się przeplatać. Symboliczna waga tego wydarzenia przerastała ich śmiałość, nadzieja tliła się w sercach. Przecież już dość ich dzieci poszło na wojnę, dość rodziców pogrzebało swoich potomków, by samemu bezdzietnie umrzeć. Tyle tradycji poszło w niepamięć. Shiroi pragnęli, by przerwano już ten łańcuch nieszczęśliwych zdarzeń. Sądzili, że narodziny wspólnego potomka przerwą spór.
</p><p>Tymczasem na Północy w Volkstand objawiony niedawno władca, Khardrag planował zdobyć większą armię, która pomogłaby mu w walce z południem. Musiał rozpocząć rozmowy z plemionami na północnych rubieżach, a jednocześnie ułagodzić spory z tauzenami, którzy faktycznie mogliby mu wiele dopomóc. Rozpoczęły się już budowy wielkich statków. Ale północ stała także przed wielkim zagrożeniem. Wraz z wiosennymi roztopami podnosił się poziom morza i zaczynał zalewać ich osady. Dodatkowo szamani przepowiadali przyjście wielkiego bóstwa, które ześle na nich pioruny, a z nimi przyjdzie ogień. Wielki Wódz miał przed sobą wiele problemów, lecz zimne serce nie pozwalało się cofać. Raz obrana droga staje się tą jedyną na całe życie…
</p>

<br><br><b>Status: Aktualne wydarzenie.</b><br>










<img style="margin-left: -8px" src="ramy/imapa.png">
<a href="ramy/mapamax.jpg"><img id="fotografia" src="ramy/mapamini.jpg"></a><br><br>
<b><center>[Kliknij w miniaturkę mapy aby powiększyć]</b></center><br><Br>













<img style="margin-left: -8px" src="ramy/norgard.png">
<img style="margin-left: 2px"   src="ramy/2.jpg">
<p><i>
„Mówiłem im, że to nie jest dobry pomysł. Nie słuchali. Wpadliśmy w wir, jednak nawet wtedy myśleli, że bogowie wybawią ich od śmierci. To było piekło, woda wdzierała się na pokład ze wszystkich stron, nie mięliśmy szans. Niektórym udało się jakimś cudem przeżyć. Mi również. Dryfowaliśmy na szczątkach tego, co zostało ze statku. W końcu udało się dopłynąć do lądu. Nie były to jednak znane nam ziemie. Radowaliśmy się jednak, że znów możemy stanąć na ziemi. Ziemi skutej lodem. Z jednego piekła trafiliśmy w drugie…”
</i></p><text align="right"><p><i>- Z pamiętnika northermskiego żeglarza.</i></p></text>
 
</p><p>
Północ nigdy nie należała do przyjaznych regionów. Nie tylko klimat odstraszał potencjalnych wędrowców, ale i mieszkańcy tych ziem. To nie miejsce dla delikatnych i wrażliwych istot, jakich pełno na południu. Tu, aby przeżyć, trzeba codziennie stawać do walki z naturą i jej siłami, albo nauczyć się żyć z nią w zgodzie. Odwieczny mróz skuwa lodem nie tylko wszelkie powierzchnie, ale i serca tych, którym przyszło tu bytować.
</p><p>
Volkstand to kraina lodu, rzek, gór i trolli. Położony nad północnym brzegiem Morza Voel rozciąga się wzdłuż całego wybrzeża. Jest to kraj wyżynno-górzysty, usiany licznymi recznymi szlakami, które wpadają wprost do morza. Volkstandczycy są silnie związani zarówno z wielką wodą jak i z górami. Żyją blisko nich i dzięki nim. Dotyczy to głównie dobrze rozwiniętego rybołówstwa czy szkutnictwa. Górskie stoki zaś, opadające niekiedy wprost ku morskim falom, zdają się tworzyć majestatyczną twierdzę - swoistą zaporę przed wodą. Mieszkańcy krainy żyją w niewielkich osadach, gdzie największymi z nich są Svellirurm i Północny Thaig.
</p><p>
Klimat krainy jest chłodny, można wyróżnić tu dwie pory roku. Na wybrzeżach południowych thirriel jest względnie łagodna, daeran chłodne i wilgotne. W miarę posuwania się na północ słabnie wpływ cieplejszych prądów morskich, więc thirriel staje się tam ostrzejsza, a daeran cieplejsze. Wreszcie na wybrzeżu północnym panuje klimat surowszy, z długą mroźną thirriel i krótkim zimnym daeran. Wewnętrzne tereny mają klimat jeszcze wyraźniejszymi różnicami - względnie gorącym daeran i bardzo mroźną thirriel. Niemal cały Volkstand (z wyjątkiem północnych terenów) porastają lasy iglaste (świerk, jodła, cedr), a w dolnych partiach gór i w dolinach rzek również lasy liściaste (wiele odmian wierzby, brzozy, topoli, olchy, osiki).
Ze względu na swoje położenie i związaną z nim izolację ludy Volkstand od wieków żyły według własnych praw nie bacząc na to, co dzieje się poza ich terenami. Choć kraina ta zawsze była samowystarczalna, to jednak właśnie ta alienacja przyczyniła się do upadku potęgi, jaką mogła się kiedyś szczycić.
</p><p>
Kiedyś kraina ta uznawana była za kolebkę wielkiej cywilizacji, czerpiącej bogactwa z natury. Wspomnienia o tych czasach przetrwały jedynie w historiach taurenów, którzy dalej marzą o odbudowaniu dawnej świetności. Mają nadzieję, że już niedługo Volkstand będzie na ustach wszystkich tych słabych istot z południa. Znów będzie można usłyszeć o siejących strach orkach, walecznych plemionach barbarzyńców i ostrych toporach taurenów.
</p><p>
Miej się na baczności. Ludy północy znów chcą podbijać dalekie ziemie. W samym sercu skutej lodem i przykrytej śniegiem krainy słychać już dudnienie wojennych bębnów. Nadchodzi czas odrodzenia dawnej siły i zjednoczenia plemion. Już dmą w rogi, już dudni ziemia…
</p>
















<img style="margin-left: -8px" src="ramy/ragnot.png">
<img style="margin-left: 2px"   src="ramy/3.jpg">
<p>Największy port Volkstand, którego budowa kosztowała wiele potu i krwi jego mieszkańców. Najliczniejszą populację stanowią tu ludzie, których natura przystosowała do życia w tak surowych warunkach. Volkstandczycy to rosła nacja, której nie straszny mróz i zima. Swoje życie związali jednak z morzem. Na co dzień zajmują się rybołówstwem i szkutnictwem. Są wprawnymi żeglarzami, którzy mają skłonności do grabienia przybrzeżnych wiosek.
</p><p>Władzę w porcie sprawuje Wódz, który wybierany jest spośród najstarszych wojowników i wraz ze Starszyzną pełni rolę organu autorytarnego. Całą społeczność tworzą spokrewnione ze sobą klany, które osiedlały się na wspólnych terenach, z czasem rozbudowując osadę do rozmiarów portu. Choć osada jest pod wpływami ludzi, spotkać można tu także przedstawicieli innych ras północy, najczęściej to dzicy taureni, chcący się dorobić na grabieżach.
</p><p>W mieście tym nie znajdziesz ciepłego i wygodnego łoża. W karczmie nie napijesz się czerwonego wina. Tutaj zamawiasz grog i prześpisz się na gołych deskach, dziękując bogom za ogień w palenisku.
</p>







<img style="margin-left: -8px" src="ramy/vernoth.png">
<img style="margin-left: -2px" src="ramy/thaig.jpg">
<p>
Góry mogą być zarówno zabójcze, co stanowić schronienie. Krasnoludy z Północy już dawno nauczyły się jak wykorzystać tak nieprzychylną dla innych rzeźbę terenu. Twierdza, jaką udało im się wybudować wieki temu, choć podupadła i nadgryziona zębem czasu dalej majestatycznie wznosi się na zboczu gór.
</p><p>Zwabieni niegdyś legendami o ukrytych skarbach w Górach Stu, krasnoludy lgnęły tu jak muchy do miodu. Tak zaczęto budowę górskiego Thaigu, który sięgał coraz dalej wgłęb pasma, kawałek po kawałku zdobywali góry dla siebie, tworząc podziemne miasto.
</p><p>Przybyłych wędrowców wita zewnętrzna brama, razem z ostrokołem i wbitymi na włócznie głowami dzikich zwierząt, mających odstraszać nieproszonych gości. Same miasto dzieli się na kilka poziomów, a każdy z nich zajmuje osobna kasta, od robotników w kamieniołomach na samym dole, po wojowników i kupców na samej górze.
</p><p>Tu liczy się albo pieniądz, albo ostry miecz. Można wygrać pieniądze w organizowanych walkach między wojownikami, można też zainwestować w rzemieślników, spod których rąk wychodzą prawdziwe cuda. Nie jest to miejsce, w którym przyjmą cię z otwartymi ramionami, jednak mieszkańcy Północnego Thaigu wiedzą, co to duma i honor, potrafią też odwdzięczyć się za przysługę i pomoc.
</p>
















<img style="margin-left: -8px" src="ramy/kakanroth.png">
<img style="margin-left: -2px" width="260px" align="left" src="ramy/Kergard.jpg">
<p>Położony jest tuż przy rozwidleniu Szepczącej Rzeki, której jedna odnoga uchodzi wprost do morza, druga zaś do Jeziora Tysiąca Łez. Jest to niewielka osada licząca co najwyżej kilkadziesiąt mieszkańców. Żyją tu głównie ludzie przyzwyczajeni do zmian pogody. Dostosowali się do ziemi, na której przyszło im żyć. Przez krótkie, acz ciepłe daeran starają się nagromadzić wystarczającą ilość jedzenia, by wystarczyło na całą thirriel. Zajmują się hodowlą kóz i myślistwem. Społeczność jest tutaj dobrze zorganizowana, na wzór tej w porcie. Wszyscy podporządkowani są woli Wodza, który rządzi wioską wraz ze Starszyzną.
</p><p>Kergard jest największą osadą pomiedzy Thaigiem, a Svellirurm, dlatego spotkać można tu wielu wędrowców, którzy wędrują z jednego miejsca w drugie, najczęściej są to handlarze sprzedający swoje wyroby. Jest to bowiem najlepsze miejsce na uzupełnienie zapasów i odpoczynek od wędrówki w niesprzyjających warunkach. Mieszkańcy bowiem, choć tak odosobnieni, są przyjaźnie nastawieni do gości, szczególnie jeśli ci mogą poopowiadać o tym co dzieje się poza ich wioską.
</p><br>





<img style="margin-left: -8px" src="ramy/gorystul.png">
<img style="margin-left: -2px" src="ramy/gorystu.jpg">
<p>Ten, kto urodził się w Volkstandzie wie, że pasmo gór na zachodzie nie jest do końca tym, czym się wydaje. W każdej legendzie jest podobno ziarnko prawdy, w tej mamy ich aż sto. Każde dziecko zna ową historię, matki co noc opowiadają ją swym dzieciom przy paleniskach.
</p><p>Były dni, kiedy Volkstand był urodzajną równiną, gdzie od wschodu do zachodu zimie porastały łany zbóż, a po pagórkach hasały dzikie stada koni. Całą krainą opiekowały się olbrzymy, które doglądały wszystkiego i pilnowały, by wszystkim żyło się dobrze. Sielanka nie mogła trwać jednak wiecznie, w końcu i nad równiny nadeszły burzowe chmury, zwiastujące nadchodzące zmiany. Olbrzymy zaczęły ze sobą walczyć, w niektórych obudziły się niskie instynkty, chciały zdobyć władze, podporządkować sobie innych. Walki były krwawe, ucierpieli nie tylko walczący przeciwko sobie, ucierpiała też ziemia, fauna i flora, wszyscy mieszkańcy krainy. Olbrzymy były jednak nieśmiertelne i nawet bogowie nie mogli tego zmienić. Nie można było ich uśmiercić, dlatego też zdecydowali się ich uśpić. Zepchnięci na sam skraj krainy, nieugięci w końcu padli na kolana, ukorzyli się i prosili o wybaczenie. Decyzja bogów była ostateczna, nie można było jej zmienić. Ostatnia setka olbrzymów pogrążyła się w wiecznym śnie, by już nigdy się nie obudzić. Pokryci kamieniem i lodem stanowią wschodnią granicę Volkstandu, czuwając nad tym by nikt nie przedarł się niepostrzeżenie. Do dziś dnia mówi się, że góry te żyją własnym życiem.
</p><br>




<img style="margin-left: -8px" src="ramy/irverdl.png">
<img style="margin-left: -2px" width="260px" align="left" src="ramy/Irverd.jpg">
<p>Jest to miejsce owiane tajemnicą i większość mieszkańców nigdy o nim nie wspomina przez całe swoje życie, bojąc się, że ściągnie na siebie nieszczęście. Nikt tak do końca nie wie, czym dokładnie jest, ani jak powstało. Niewielu też zapuściło się na te tereny by to sprawdzić. Prawdy w tej sprawie zdaje się nikt żywy nie odkryje.
</p><p>Irverd stało się symbolem dawnych obrządków, sprzed czasów śniegu i lodu. Kiedy mieszkańcy żyli w harmonii z naturą i czerpali z niej energię magiczną. To właśnie tu gromadzili jej pokłady, w kamiennym kręgu, gdzie skalne bryły ustawione były wokoło małego ołtarza. Moc, którą daje natura nie jest jednak tak prosta do opanowania, a w nieodpowiednich rękach może być wręcz śmiercionośną bronią. Tak też i stało się, kiedy potężny mag Irv chciał przejąć całą moc zgromadzoną w kręgu na siebie. Nie trzeba być uczonym, by wiedzieć, że zwykły człowiek nie jest w stanie unieść takiej potęgi. Doprowadziło to jednak do silnego wyładowania energii, w efekcie czego powstał dość spory krater, ostały się jednak tylko tworzące krąg. Od tamtej pory w okolicy występują silne anomalie, które sprawiają, że każde działanie na tym terenie może przynieść niespodziewane skutki.
</p><br>



<img style="margin-left: -8px" src="ramy/jeziorol.png">
<img style="margin-left: -2px" src="ramy/jezioro.jpg">
<p>Wszystkie miejsca Volkstandu mają swoją własną historię. Jezioro Tysiąca Łez również ma swoją własną legendę przekazywaną z pokolenia na pokolenie. Opowieść niesie, iż w czasach zapomnianych już bogów, żyli zupełnie inni ludzie niż dziś. Bogowie ukochali sobie północne ziemie, właśnie ze względu na ich mieszkańców, których obdarowywali talentami i urodą. Wśród ulubieńców bogów znalazła się też Rielmeril, która urodą przyćmiewała pozostałe dziewki w swojej wiosce. Wszyscy mężczyźni mieli słabość do dziewczyny, ona serce swe oddała jednak mężnemu wojownikowi Delenowi. Jak wiadomo , do miłości i do tańca trzeba dwojga. Delen zdawał się, jak na ironię, nie zauważać wdzięków Rielmeril, pochłonięty był wojaczkami, sprawdzaniem swej siły i umiejętności. Piękna dziewczyna, czując się wzgardzoną przez swojego wybranka, stała się nie do zniesienia. Obsesyjnie szukała dróg, aby się do niego zbliżyć. W końcu przywdziała zbroję, wcieliła się w rolę mocarnego wojownika, który chciał walczyć tylko z najlepszymi. Delenowi nie trzeba było większych zachęt. Stanął do pojedynku w dolinie i szybko pokonał samozwańczego bohatera, szoku, który przeżył po zwycięskiej walce nie dało się jednak opisać słowami. Dekapitacja była szybka, hełm odciął się od reszty zbroi, która bezwładnie runęła na ziemię, głowa wypadła spod przyłbicy spoglądając nań przerażonymi oczyma. Rielmeril nie do końca była świadoma swoich działań, stojąc przed pojedynkiem naprzeciw ukochanego nie wiedziała jak się przyznać do oszustwa, później było już za późno. Powiada się, że krzyk Helena słychać było w całej krainie, kiedy spostrzegł co się stało. Był prostym człowiekiem, nie potrafiącym rozmawiać o swych uczuciach, nic więc dziwnego, że nigdy nie potrafił wyznać tego, że kocha właśnie ją. Miłość w jego pojęciu była tylko słabością. Podobno klęczał nad ciałem ukochanej dzień i noc zanosząc się płaczem, dopóki, dopóty cała dolina nie wypełniła się jego łzami, tworząc właśnie Jezioro Tysiąca Łez. Ciekawostką jest też to, ze wody jeziora nigdy nie zamarzają, nawet podczas najsroższych mrozów. Woda zawsze jest tam cieplejsza. Nie znajdzie się tam również zwykłych ryb, mówi się jednak po cichu, że jezioro to nie ma dna, a najciemniejszych głębinach żyją topielice i inne stworzenia, którymi straszyć można by było dzieci.
</p><br>





<img style="margin-left: -8px" src="ramy/sneaholml.png">
<img style="margin-left: -2px" src="ramy/Sneaholm.jpg">
<p>To miejsce niedostępne dla innych, chyba tylko szaleńcy i desperaci zapuszczają się w te rejony. Góra Snaeholm jest bowiem legowiskiem górskich trolli. Stworzenia te są postrachem całej krainy. Nieprzewidywalne, monstrualnych rozmiarów, choć nie tak wielkich jak olbrzymy, sieją terror tam gdzie się pojawią. Mają słabość to tego co się błyszczy, dlatego też łase są na wszelkie kosztowności i wyroby z metali. Wędrując po Volkstandzie napadają na mniejsze osady grabiąc je do cna, niszcząc wszystko, co wejdzie im w pole widzenia. Nie grzeszą inteligencją, toteż działają instynktownie i za pomocą siły. Wśród reszty mieszkańców krąży plotka, że we wnętrzu góry kryją się niezmierzone skarby - zrabowane przez trolle. Wszyscy o tym mówią, nikt jednak nie ośmielił się tego sprawdzić. Tak też nikt do końca nie wie jak wygląda, prócz tego, ze jej zbocza są ostre, a sama zaś wznosi się prawie do nieba.
</p><br>












<img style="margin-left: -8px" src="ramy/cesarstwo.png">
<p>Dziedzictwo ludzi walczących z elfami o dominację na świecie. Kraina, której losy niegdyś były nieodgadnione. Otoczona mroźnym ramieniem górskiego pasma od zachodu, przecięta wstęgą głównej rzeki Środkowej, ogrzana sercem pustyni od wschodu. Mieszanka wielu kultur i ras, które pod przewodnictwem jednego Cesarza postanowiły współistnieć, jeśli nie koegzystować w przyjaznych stosunkach. Na zachodzie zachwycają wrzosowiska oraz winne plony, w środkowej części Cesarstwach nauka i kultura kroczą razem w parze, tam znajduje się stolica Cesarstwa, a jednocześnie księstwa Huritinu- Aleara. Ona broni wejścia elfów na ziemie ludzi i na odwrót. Nieprzyjazne Krwawe Mokradła także są częścią kraju, chociaż nieodgadnioną i dziką. Dalej zaś wśród pustynnych piasków wykluł się prawdziwy koloryt kulturowy, ognisko zapalne handlu- Dar-as-sakh, stolica księstwa Kurysium i perła wschodu. 
</p><p>Wszystkich łączy jedno, są wspólnotą, są jednym krajem, jednym losem na nici, którą przędą Bogowie.
</p>





<img style="margin-left: -8px" src="ramy/huritin.png">
<img style="margin-left: 2px"   src="ramy/5.jpg">
<p>
<i>
„I mówię Ci, Theo, nie ma piękniejszych pagórków i soczystszych zieleni, nade Huritin! Tam woda krystaliczna, a serce niezmącone, tam ciepło suszą nieskażone.”
</i></p><i><text align="right"><p>- Anonim, z ksiąg Wielkie Podróże Tom II.</p></i></text>
<p>Księstwo sięgające po wszelkie możliwe dobra, począwszy od darów Morza Voel, skończywszy na darach ziemi, rzek i jezior. Ciepły śródziemnomorski klimat, który nie niszczy kataklizmami domostw, ani suszami nie pozbawia ludzi plonów, sprawił, iż było to Księstwo najmocniej zaludnione. Naznaczone umownymi granicami starało się budować i wzmacniać dobroczynny wpływ natury na piękno otoczenia.
</p><p>Stąd też wszelkie architektoniczne struktury tworzone były z zachowaniem spójności z otoczeniem. Wojny i nieporozumienia pochłaniały tyle drzew, że teraz z namaszczeniem traktowano każde z nich, nie naruszając granic, jakie zaznaczał las.
</p><p>Najpiękniejszym dziełem elfich rąk jest Aleara- stolica Księstwa, rządzona twardą ręką księcia Pancura. Kolejnym po niej jest Miras Sol, główne miasto portowe całego landu, a jednocześnie Hrabstwa Northerm. Zachwycający port często przyciągał podróżników, a także maruderów, którzy pragnęli zaznać życia poza lądem.
</p><p>Wielką część Księstwa zajmuje Las Zbłąkanych Dusz, w którym to głównie siedlisko swoje odnalazły elfy oraz niektóre szczepy centaurów. Jest to las liściasty, w którym to raz za razem odkrywane są nowe gatunki ziół i roślin. Jest to też kolebka znachorów, a co najważniejsze, schronienie dla tych, którzy nie chcą być odnalezieni.
</p><p>Po Northerm drugim Hrabstwem jest Shiroi- Raion, zamieszkały głównie przez orientalną nację ludzką, posiadającą bardziej filigranowe postury, drobne twarze o lekko skośnych oczach i czarnych włosach. Barwa ich skóry oscyluje między perłową bielą, a kremową. Swoista kultura, która tam rozkwitła odnalazła swoje miejsce w księstwie, zaś zdobione tkaniny ręcznie przędzone zwiększały handel i lądowy i morski.
</p><p>Hrabstwo Leyonn stanowi jedno z najbardziej zagadkowych miejsc w księstwie. Mawiają, iż znajdują się tam bramy do zaginionego miasta, w którym śpi największe Zło jakie wykreowali bogowie. Jednak jak można zarzucić coś takiego krainie słynącej z najprzedniejszych win? Jadąc traktem od stolicy rozciąga się widok na pola uprawne, przetykane wrzosowiskami i plantacjami winogron, oraz ciepłolubnych owoców.
</p><p>Ostatnim Hrabstwem tego księstwa jest Antigua, rozdzielona pasem rzecznym od Leyonn, łagodnie opada aż do Morza Vael. Nizinne hrabstwo słynie z bardzo dobrej jakości mięs, czy to upolowanych, hodowlanych czy poławianych. Wspomaga Miras Sol jako drugi łącznik portowy w Księstwie.
</p>








<img style="margin-left: -8px" src="ramy/aleara.png">
<img style="margin-left: 2px"   src="ramy/6.jpg">
<p>Stolica Księstwa Huritinu, stojąca na straży tajemnic Lasu Zbłąkanych Dusz. Siedziba aktualnego księcia, którego bezpośrednim i niezależnym od hrabiów miejscem jest cały okręg Aleary.
</p><p>Architektura miasta stołecznego została zaprojektowana nieomal u zarania dziejów przez Wysokie Elfy. Oni także wznieśli wszelkie budowle, począwszy od budynków mieszkalnych, poprzez ogromną agorę, skończywszy na książęcym pałacu, spod którego stóp wypływa wodospad.
</p><p>Jest jednym z najważniejszych miejsc w świecie polityki, to tutaj obradują władcy, tu także przybywają najwięksi handlarze chcący uzyskać kontakty z plantatorami, rzemieślnikami i sztukmistrzami. Stolica posiada także centrum naukowe zwane Uniwersum, gdzie każdy chętny może posiąść wiedzę z zakresu filozofii, języków, kultury tudzież rachowania, czy innych kategorii nauki.
</p><p>Co ważniejsze, Wysokie Elfy bardzo szybko zostały wyparte ze swojego pięknego miasta, odtąd zazdrośnie spoglądając na silnych ludzi spomiędzy drzew Lasu Zbłąkanych Dusz. Książę świadom możliwego zagrożenia z ich stron nie zmienił jednak stolicy księstwa, doceniając jej piękno i wspaniałość.
</p><p>To właśnie w tym mieście powstała legendarna Gwardia Huritinu, której symbolem jest Biała Róża skrzyżowana z prostym mieczem. W jej skład wchodzi każdy rycerz, który wykazał się zasługami w wojsku, jako honorowe stanowisko. Gwardia wszak broni bezpośrednio Pałac Książęcy i Księcia, to elitarna frakcja, lojalna swemu Panu aż do śmierci.
</p><p>Oczywiście piękna stolica nie ma monopolu na najwspanialsze i najważniejsze miejsce, jako ośrodek wszelkich kultur i nauki czy sztuki. Mimo to nie można spotkać w całym Cesarstwie piękniejszego miasta. Elfowie tworząc go przeskoczyli samych siebie. Biały Pałac nad Wodospadem zdobiony jest w kopuły, małe wieżyczki, marmurowe kolumnady zdobione rzeźbami naściennymi, portyki i łuki na sufitach. Bogactwo sztuki można tutaj wyliczać w nieskończoność, nic więc dziwnego, iż do Aleary ściągają tłumy ciekawych, chcących na własne oczy ujrzeć to cudo.
</p>





<img style="margin-left: -8px" src="ramy/diabolium.png">
<img style="margin-left: 2px"   src="ramy/8.jpg">
<p>Jeśli istnieje na tym świecie miejsce, które każdego ciekawi, a jednocześnie powoduje przerażenie, to jest to właśnie Diabolium. Dokładne umiejscowienie na mapie zajęło mędrcom wiele lat, aby koniec końców w dziwny sposób stracić tą wiedzę. Mawiają, że kopia tej mapy znajduje się w najgłębszej skrytce biblioteki w Miras Sol.
</p><p>Z legend, oraz opowiadań tych, którzy tam byli i przeżyli, można wnioskować, iż jest to miejsce straszne. Wpierw wita nas żelazna brama z wielkim napisem Diabolium, niczym prześmiewcze zaproszenie dla naiwnych. Jakby mroczni mieszkańcy mówili: proszę, proszę….witaj drogi wędrowcze…wejdź i rozgość się…- ze świadomością, iż nic dobrego tak naprawdę śmiertelnika w tym miejscu nie czeka, a może i czeka, tylko dla kogoś o wypaczonym pojęciu dobrego.
</p><p>Diabolium jest opuszczonym miastem, wydrążonym w górskim zboczu. Wzniesione domostwa wyglądają na niegdyś zamieszkane i z pietyzmem zdobione, lecz wybite okna, zapadnięte dachy, nadpalone ściany sugerują wiele wojen i kataklizmów, które musiały doprowadzić to miejsce do takiego stanu. Ale to tylko drobna skorupa tego, co znajduje się głęboko pod ziemią. Potężne i długie tunele prowadzące do wnętrza, prawdziwego Diabolium. Ciemność rozświetlana jest tu przez purpurowy kolor krwi na podziemnych kamiennych ścianach. Na niższych poziomach znajdują się wielkie Hale Rozpaczy, gdzie potomkowie Diaburiona i innych Plugawych Lordów handlują ze sobą, lub bardzo rzadko, ale jednak z osobami z zewnątrz tajemnymi medalionami i różnymi magicznymi relikwiami. Idąc dalej bardziej na północ napotkać można na liczne groty, gdzie trenują demoniczni wojownicy, a całkiem niedaleko znajduje się cmentarzysko.
</p><p>Niegdyś świeciło tam słońce, lecz przez oddziaływanie Złego, nigdy więcej tam nie wzeszło. Legendy mawiają, iż jeśli promienie największej gwiazdy spadną na Przeklęte Miasto, to cały świat posłyszy wycie umarłych i potępionych, ziemia zadrży w posadach, a na tych promieniach spłyną Serafini z Mieczami Sprawiedliwości. Ma wtedy nastąpić era Śmierci i Odnowy, bój, którego nikt nie wygra.
</p><p>W Podziemiu, gdzie koegzystują demony oraz potępione dusze spoczywa też uśpiony Diaburion, pradawna bestia, jeden z Plugawych Lordów, który kiedyś przetaczając się po świecie siał śmierć i zniszczenie. Przez Pradawne Potęgi został złożony do snu, zaś obudzić go może jedynie Wielki Dzwon, zawieszony niegdyś w jednej z kaplic Diabolium. Wysłannicy Boży rozbili go na części i ukryli, lecz gdzie- tego nie wie nikt. Dlatego Demony wędrują po świecie, zajmują kolejne ciała, aby rozwiązać tą zagadkę i obudzić swoją bestię. Dotąd, nieskutecznie.
</p>

<img style="margin-left: -8px" src="ramy/Vennayl.png">
<img style="margin-left: 2px"   src="ramy/444.jpg">
<p>Hrabstwo Leyonn słynie z pól uprawnych i kolorowych widoków, zapierających dech w piersi i będących natchnieniem dla poetów. Smutne i fascynujące wrzosowiska, soczyste zielone łąki i ciężkie od owoców sady, dzikie i hodowlane. Wśród takich widoków ludzie wznieśli domy z piaskowego kamienia, które wkomponowały się na trwałe w krajobraz.
</p><p>Miejsce to nazwano Vennay. Zasłynęło bardzo szybko najprzedniejszym wytrawnym czerwonym winem oraz słodkim białym gronowym. Brukowanymi alejkami często przejeżdżają powozy z beczułkami, a za nimi spacerowe karoce, z których bogatsze państwo obserwuje swoje ziemie. Vennay słynie ze spokoju i sielankowego trybu życia, nic dziwnego, że umiłowały je hobbity. Istoty wycofane i jakby bojaźliwe znalazły sobie miejsce, nadając mu swoistego charakteru.
</p><p>Także i one pracowały przy owocach, odczuwając przyjemność z obcowania z naturą, oraz zbierania plonów powstałych dzięki ich zaangażowaniu.
</p><p>Mieścina ta składa się w głównej mierze z gospodarstw rozsianych po dużym terenie. Nie funkcjonuje tam gwardia ani wojsko, a jedynie każdy włodarz, jeśli czuje taką potrzebę, zatrudnia sobie najemników jako ochronę. W centralnej części znajduje się mały ratusz, w którym w dni urzędowania burmistrz przyjmuje mieszkańców. Nie ma tam pałacu, ani zamku, wielkich budowli mających ukazać potęgę i ego władcy. Burmistrz był jak pozostali mieszkańcy, gospodarzem, uprawiał ziemię.
</p><p>Pięknym punktem, który bardzo często odwiedzają pary zakochanych jest park winorośli. Tam wśród wycinanego bukszpanu, na specjalnych stelażach pną się winne kwiaty, tworząc tunele i kurtyny z płatków i liści. W takim otoczeniu wiele par składa sobie przysięgę dozgonnej miłości, a także zawiera małżeństwa.
</p>





<img style="margin-left: -8px" src="ramy/affara.png">
<img style="margin-left: 2px"   src="ramy/111.jpg">
<p>Słodka morska bryza, spienione fale rozbijające się o skaliste brzegi- tak oto Miras Sol, największy port Huritinu wita swoich gości. Budynki mieszkalne zbudowane z ciepłego, porządnego dębu, wzmocnione kamiennymi ścianami zapraszają do odwiedzania. Przez główną bramę, zamykaną na noc przejeżdżasz aż do samego centrum. Domy przy głównej ulicy są zadbane, pełne kwiatów w doniczkach, w miarę czyste, chociaż już nadgryzione przez czas.
</p><p>Im bliżej głównego placu, na którym ku przestrodze stoi pręgierz kamienny, tym bardziej zadbane i odnowione kamienice. Droga z kocich łbów dalej prowadzi na boczne uliczki, do doków, na mały rynek, a także w miejsca, gdzie niekoniecznie ktokolwiek powinien się zapędzać. Nawet w Książęcym Porcie znajdą się chętni, aby pozbawić cię sakiewki, a także i życia.
</p><p>Miras Sol prócz możliwości morskiego handlu, oferuje także bardzo przyjemną formę spędzania czasu- znana jest tam piękna plaża, niegdyś dzika, dzisiaj odwiedzana przez mieszkańców. Na niej odpoczywają i zażywają kąpieli. Jest to ulubione miejsce zakochanych par, pragnących oddać się miłosnym igraszkom wbrew rodzinom. Dodatkowo Miras Sol posiada także ogromną bibliotekę, w której znajdują się bardzo stare manuskrypty, tworzone jeszcze ręką pradawnych. Trzymane w szklanych gablotach pilnowane są niczym diamenty.
</p><p>Poza samym miastem znajduje się bardzo ważny obiekt, jest to Szkutnicza Oś. Miejsce docelowe każdego, kto pragnie zakupić bądź zaprojektować statek. Ogromny drewniany budynek, usadowiony poza murami Miras Sol, znajduje się zaraz nad klifem. Zachwyca również pomysłowością, gdyż ciągnie się aż ponad plażą i morzem, ustawiony na kamiennych łukach. Jest to siedziba mistrzów szkutnictwa. Zaskarbiając sobie ich względy można za mniejszą sumę uzyskać oryginalny projekt i dokładne wykonanie statku. Tam także młodzi adepci wzbogacają swoją wiedzę i doświadczenie.
</p><p>Wracając do samego miasta, w centrum znajduje się także bardzo ważny budynek. Dużych rozmiarów, górujący nad dachami, lecz nie taki jak Biały Pałac. O konstrukcji nieskomplikowanej, przyjemnej dla oka, z dużym ogrodem, zadbanym i otwartym dla eleganckich gości.  Jest to Morskie Oko, siedziba hrabiego Northerm, który w ten właśnie sposób, poprzez nazwę swojego miejsca zamieszkania, chciał pokazać kto tu naprawdę rządzi. Nic nie umykało jego spojrzeniom, zaś najwyższa wieża jaką zażyczył sobie wybudować, miała nie tylko funkcję latarni morskiej, ale także metaforycznej władzy i patrzenia na innych z góry, skąd wszystko widać.
</p><p>Znana jest także wszystkim Gospoda pod Wypchanym Elfem. Koloryt przybyłych do Miras Sol jest ogromny, lecz rzadko kiedy widać tam przedstawicieli długouchych, którzy za wodą nie przepadają. Stąd też właściciel przybytku, stary marynarz, chcąc wyśmiać szczury lądowe, umieścił taki napis na szyldzie. Nazwa przyjęła się i do dzisiaj nie traci na swojej mocy, zaś rum, który sam karczmarz warzy jest wyborny i ognisty. Nic więc dziwnego, iż co noc rozbrzmiewają śpiewy w wielu językach, a doki pełne są nad ranem nietrzeźwych marynarzy. Nikt jednak nie narzeka, a wręcz port w Miras Sol jest wszem i wobec wychwalany.
</p>










<img style="margin-left: -8px" src="ramy/zannl.png">
<img style="margin-left: 2px"   src="ramy/666.jpg">
<p>Drugi pod względem wielkości i ważności port w Księstwie Huritinu. Dodatkowo największe miasto w Hrabstwie Antigua. Nie jest jednak tak wspaniałe jak Miras Sol. Widać wyraźnie było, że tym najdalszym zakątkiem Księstwa władca się aż tak nie zajmował. Tylko dzięki samemu społeczeństwu Zann, oraz ogromnym wpływom z handlu drewniane palisady zamienione zostały na kamienie.
</p><p>Mimo to sam port nie wygląda zbyt okazale, szerzy się tam szemrany biznes i piractwo. W dokach co chwila dochodzi do rozbojów i morderstw. W Smoczej Jamie, jednej gospodzie, spotykają się piraci, szmuglerzy, a także półświatek z hrabstwa. Tam grają w kości i karty, umawiają się na współpracę, a wśród dymu i gwaru, dzieją się sprawy, których nawet Książę nie ogarnąłby.
</p><p>Miejscem równie ważnym w Zann jest największa świątynia boga Helma, który wspiera marynarzy i handlarzy. Dlatego prócz zwykłych pracowników ściągają tam tłumy wiernych, zaś bogobojny kler stara się w jakikolwiek sposób ujarzmić panujące tam bezprawie. Skutkuje to jedynie śmiechem ze strony ludności i desperackimi próbami zwrócenia uwagi księcia na to miasto.
</p>


<img style="margin-left: -8px" src="ramy/ruinyl.png">
<img style="margin-left: 2px"   src="ramy/555.jpg">
<p>Wylęgarnia umarłych, cmentarz podłych ludzi, bramy piekieł- różnych sformułowań używano, aby oddać to, co się tam działo. Mało kto chciał zapędzać się do doliny, w której kiedyś panował Lord Nekromanta.
</p><p>Jest to nadal ukryta siedziba ludzi parających się czarną magią. Spotykają się tam na sabaty, odprawiają rytuały. Najbardziej plugawe wydarzenia tam mają swój początek. Kiedyś stał tam dość spory zamek, przypominający bardziej warownie. Jednak wiele pożarów, klęsk żywiołowych, dotąd nie wyjaśnionych, spowodowało, że okoliczni mieszkańcy pouciekali, a zamek popadł w ruinę. Maruderzy mówili, że tam straszy. Sam widok rozpadających się ścian, pustych okien i ta cisza, która wręcz zabija…potrafiło napędzić przybyłym stracha.
</p><p>Woleli spać pod gołym niebem na pustkowiu, niż schronić się pod gnijącym dachem As’karr. A gdzieżby plądrować! Korytarze prowadzące w dół, do podziemnych pomieszczeń zamku nigdy nie zostały naruszone niczyją obecnością. Nie bali się tylko ci, których powinno się obawiać bardziej niż starych murów. Nekromanci i wszelkie plugastwa tego świata.
</p>



<img style="margin-left: -8px" src="ramy/hiotol.png">
<img style="margin-left: 2px"   src="ramy/222.jpg">
<p>Nic tak nie zadziwiło architektów na świecie jak pomysłowość mieszkańców Hrabstwa Shiroi- Raion. Kraina ciepła i słoneczna, mniej aniżeli Leyonn, lecz posiada w sobie urok, który pozazdrościć mógł każdy. Delikatnie pofałdowana kraina, pełna niskich drzew, usianych małymi kwiatkami. Stolicą tegoż hrabstwa jest Hioto.
</p><p>Przez piękną bramę wjeżdża się do zadbanego i czystego miasta, którego domy mają drewniane tarasy, a dachy pokryte są ręcznie tworzoną dachówką o pięknym czerwonym kolorze. Rogi i okapy tychże architekci zręcznie i wdzięcznie unosili w górę, tworząc figlarny a jednocześnie elegancki styl. Także budowniczowie z Hioto wymyślili możliwość bielenia ścian tynkiem uzyskiwanym z pyłu kamiennego.
</p><p>Tradycyjne domy mieszkalne były proste, miały wspomniany wyżej taras, zasuwane drzwi, a całość wykonana była z drewna. Ubożsi posiadali dachy pokryte strzechą, a materiał zewnętrzny drzwi był prosty i tani. Bogacze pozwalali sobie na rozległe patio, którym dochodziło się do tarasu, domy budowali na planie okręgu, albo kwadratu. Rzadko kiedy były piętrowe.
</p><p>Nad całością Hioto górował wielki Pałac Białego Kwiatu, który wznosił się wysoko nad dolinę. Prowadziły do niego strome schody, zaś władców noszono tam na specjalnych krzesłach z parasolem. Posiadał on trzy ogrody, okolone wieloma lampionami, które co noc roztaczały ciepłe światło nad miastem.
</p><p>Nie tylko styl budowy Hioto zadziwiał przybyłych, ale także kultura i sposób ubierania się ludzi. Ubożsi nie różnili się od innych w Księstwie, bogatsi mogli sobie pozwolić na ubiór drogich szat z jedwabiu, który był w Hrabstwie uprawiany i rozsyłany do najdalszych zakątków świata. Ręcznie barwiona materia, delikatna i zmysłowa, szeleszcząca i o pięknych kolorach, wzorach wzbudzała podziw i zazdrość, szczególnie u kobiet. Co zaś się tyczy kultury, hiotończycy, a także ogólnie shiroi (bo tak byli w skrócie nazywani), za nadrzędny sposób życia rodzinnego uważali patriarchat. Kobiety miały zajmować się domem, dziećmi, ewentualnie uczyły się na towarzyszki życia, bądź kurtyzany. Tylko dobrze urodzone panie mogły zaistnieć poza ścianami domostwa. Jednak wtedy charakterem i zachowaniem przypominały bardziej mężczyznę, gdyż inaczej twardy, męski świat by je pochłonął.
</p><p>Sławetna jest także sztuka objawiająca się w Hioto. W centrum znajduje się specjalnie zbudowany podest, na którym co wieczór przy świetle lampionów pojawiają się bogato odziane aktorki ukazujące scenki rodzajowe poprzez taniec. Nigdy nie towarzyszą im mężczyźni. Na cytrze delikatnie brzdąka inna kobieta, nadając rytm tancerkom. Tam także w czasie największych świąt odbywają się festyny i jarmarki.
</p><p>W Hioto znajduje się największy w księstwie zamtuz Czarna Róża, gdzie pracują najpiękniejsze i najsprawniejsze w sztuce miłosnej kobiety. Nie wyglądają jak portowe prostytutki, są zadbane, czyste i pełne atencji. Podchodzą do swojego zawodu z godnością i profesjonalizmem. Jedyne co je odróżnia od prawdziwych dam to wytatuowane piętno kurtyzany, owa czarna róża nad kością ogonową.
</p><p>Inność kulturowa i barwność shiroi przyciągają do stolicy hrabstwa wiele ras i klas społecznych. Są przyjmowani z dystansem, ale gościnnie, chociaż wielokrotnie dochodzi do walk między tutejszymi a gośćmi. Shiroi są bardzo honorowi i dumni, co przejawia się zwykle twardością konwenansów i niechęcią na dostosowywanie się do innych. A to budzi niestety konflikty. Mimo to nie ma lepszej armii ponad tą, którą szkolą- walczy do samej śmierci, nigdy nie ucieka z pola bitwy.
</p>


<img style="margin-left: -8px" src="ramy/shinl.png">
<img style="margin-left: 2px"   src="ramy/333.jpg">
<p>Świątynia Solarnej Bogini, która jest odbiciem boga Lathandera. Shiroi przekształcili to bóstwo na własną modłę, jednocząc je ze swoją kulturą. Dzięki temu Lathander stał się częścią budującą światłość mieszkańców hrabstwa, a co za tym idzie całej nacji mieszkającej tam.
</p><p>Taiyo-Shin jest to miejsce całkowicie sakralne, przypominać może wspaniałe miasto, lecz nim nie jest. Żyją tam mnisi, którzy poświęcili swoje życie dla Solarnej Bogini. Oni także bronią dostępu innowiercom, albo tym, którzy mają złe zamiary. Świątynia znajduje się na szczycie wzniesienia, nieco powyżej lasów, które są wokół. Wchodzi się do niej długo i żmudnie, stromymi schodami, na których szczycie po obu stronach są lwy strzegące siedziby bóstwa.
</p><p>Zbudowana z drewna ma otynkowane na biel ściany, lecz dach u swego szczytu jest otwarty. W środku jest jasno i przyjemnie chłodno, zaś w centralnej części stoi wielki barwiony na złoto posąg Solarnej Bogini przedstawionej jako kobiety w masce na jednej nodze i w białej szacie. Jedynie wieczorami zapalane są stojące po bokach wazy na piedestałach. Mnisi mogą swobodnie modlić się i oddawać cześć swojej Pani.
</p><p>Oni zaś mieszkają w kompleksie budynków u podnóża wzniesienia. Żyją z przywożonych co tydzień dostaw jedzenia z pobliskich wiosek. Nie prowadzą handlu, nie mają polityki. Służą swojej Pani i to jest ich odgórnym celem. Tam też znajduje się siedziba jak dotąd jedynego uznawanego Arcykapłana Taiyo-Shin. Nie wiadomo nawet czy jest to kobieta czy mężczyzna. Wybrano go dawno temu i tak zostało. Wiadomo jedynie, że jeśli Arcykapłan zechce może uzyskać wielką władzę, bo jest potężnym magiem.
</p>








<img style="margin-left: -8px" src="ramy/kurysium.png">
<img style="margin-left: 2px"   src="ramy/9.jpg">
<p><i>„Przybyli my do tego kraju na południu. Nic ino słońce tam i skwar niezmierny. Było jednak co grabić, ludzie zdają się być paleni na węglach, skóra ich ciemna jakoby demonami jakimi byli. U nas dnia by nie przetrwali w mrozie i śniegu. Nic nie warty lud.”
</p><i><text align="right"><p>Gromir Mocarny –barbarzyńca z północy.</i></text></p></i>
</p><p>Księstwo Kurysium, położone na wschód od Księstwa Huritinu, jest krainą słońca i deszczu, rzek i pustyni, a w końcu centrum handlu i magii. Przez wieki nacje, które dominowały na tych terenach zmieniały się. Jedne odchodziły, by mogły przyjść następne. Każda zostawiła jednak po sobie pewną schedę. To wszystko, a nawet i więcej można zobaczyć właśnie tu, gdzie przyszła kolej, by to ludzie właśnie piastowali naczelną pozycję.
</p><p>Kurysium zdominowane jest również przez zmienny klimat. Występują tu na zmianę trzy  pory roku: gorąca, deszczowa i chłodna. Pora deszczowa często prowadzi do zagrożenia powodzią, występuje ona jednak jedynie w prowincji Yaolau. Na Pustyni Rozpaczy temperatury są wysokie przez cały czas, bez względu na porę roku.
</p><p>Księstwo dzieli się na trzy zgoła odmienne prowincje: rolniczą – Yaolau, bogatą – Faattah oraz niezbadane Krwawe Mokradła. Nad każdą z nich władzę sprawuje Wielki Wezyr, który odpowiada jedynie przed Sułtanem, który z kolei podlega jedynemu Księciu. W stolicy księstwa, Dâr as-Sakh mieści się wielki pałac Sułtana i Wielkiego Wezyra. Tam też znajduje się siedziba Wysokiej Rady – organu doradczego, w którego skład wchodzą najwięksi mędrcy krainy. W całym księstwie dominuje patriarchat- decydujący głos ma zawsze mężczyzna i nie ma tu żadnych wyjątków.
</p><p>Mieszkańcy żyją w dużych skupiskach, zazwyczaj wzdłuż rzek, gdzie ziemie są bardziej urodzajne. Terytorium księstwa usiane jest większymi i mniejszymi wioskami, a także licznymi szlakami handlowymi. Wszystkie te drogi prowadzą do bogatej stolicy, gdzie kwitnie zarówno kupiectwo jak i korupcja.
</p>





<img style="margin-left: -8px" src="ramy/yaolau.png">
<p>Większą część prowincji Yaolau stanowią zielone równiny, które nawadnia dorzecze Rzeki Życia. W czasie pory deszczowej występują tu ulewne deszcze, często prowadząc do powodzi i podobnych kataklizmów. Gleby tu są żyzne i idealnie nadają się pod uprawę ryżu, bawełny, pszenicy czy konopi. Mieszkańcy prowincji hodują również słodkowodne ryby w dorzeczu rzek, które z drugiej strony stanowią gęstą sieć śródlądowych dróg wodnych. Popularne jest tu poruszanie się na barkach czy łodziach. Wysoko rozwinięte jest rolnictwo, jednak mieszkańcy prowincji mogą pochwalić się również znaczącymi dokonaniami w sferze szkutnictwa i żeglugi.
</p><p>Tuziemcy Yaolau słynni są także z hodowli jedwabników, dzięki którym mogą zajmować się produkcją jedwabiu. To właśnie stąd pochodzą przedniej jakości materie, o których marzą kobiety.
</p><p>Całą krainę przecina Rzeka Życia, którą mieszkańcy uważają za świętą, gdyż jest źródłem ich bogactwa. Co roku odbywają się tu uroczystości, kiedy to wszyscy dziękują za dobrobyt i proszą o łaskę, by rzeka nie wylała w okresie deszczowym.
</p>





<img style="margin-left: -8px" src="ramy/Tarakl.png">
<img style="margin-left: 2px"   src="ramy/Tarak.jpg">
<p>Tarak to miasto świątynne, gdzie każdy z bogów ma swój własny przybytek. Religia odgrywa tutaj bardzo ważną rolę, dlatego ściągają tu pielgrzymki z całego cesarstwa. Potężne mury świątyń tarakańskich stanowią część systemu obronnego miasta. Są to ogromne i potężne ściany, które posiadają jedynie niewielkie otwory przepuszczające światło. Na kompleksy świątynne, oprócz budynków centralnych, składają się inne mniejsze budynki kultowe; place, sady, ogrody i pomieszczenia gospodarcze. Miasto wybudowane jest na planie okręgu, a prowadzi do niego 9 bram, z których trakty wyłożone kamiennymi płytami łączą się w samym centrum, przy wielkim Placu Bogów.
</p><p>Tarak to bogata miejscowość. Wpływy pochodzą z danin na świątynie, jak również z pracy w polu. Kler z każdego przybytku, na co dzień zajmuje się również rolnictwem, dlatego często Tarak staje się azylem dla biedniejszych mieszkańców, którzy stracili swój dorobek w powodziach.
</p><p>Władzę tutaj sprawuje Najwyższy Kapłan, który wraz z dziewięcioma przedstawicielami wszystkich bóstw, opiekuje się tak samym miastem jak i okolicą. Co trzy lata wybierany jest nowy dygnitarz świątynny, którego wyznanie staje się przewodnie w całym mieście. W każdych wyborach władza przechodzi na kolejne kulty, tak by nie było ciągłości jednego.
</p>







<img style="margin-left: -8px" src="ramy/Jamillahl.png">
<img style="margin-left: 2px"   src="ramy/Jamillah.jpg">
<p>Jamillah położone jest na wschodnim wybrzeżu Morza Vael. Jest to jedno z najbardziej zaludnionych miast Księstwa Kurysium, a także największy port tego kraju. Spełnia jednocześnie funkcję ważnego ośrodka przemysłowego, naukowego, handlowego jak i kulturalnego.
</p><p>U wejścia do portu na niewielkiej wyspie połączonej z resztą kontynentu groblą, statki i żeglarzy wita potężna latarnia morska – Aaliya. Liczy sobie ponad 150 metrów, a na samym jej szczycie umocowany jest wielki kryształ – Serce Jamillah. To właśnie on jest źródłem nieustającego światła, które oświetla drogę wszystkim tym, którzy żeglują po morzu.
</p><p>Miasto zbudowane jest na planie sieci. Ulice, z których najszersze mają przepuszczalnie około 20 metrów idą mniej więcej równoległe do wybrzeża morskiego. Całe miasto otoczone jest wysokim i grubym murem. Na wschód od niego leży wyspa Yusur połączona z lądem kamienną groblą, która oddziela od siebie dwa porty: Stary Port po stronie północnej i Nowy Port po stronie południowej. Wokół pierwszego z nich wznoszą się liczne pałace. W południowej części Jamillah leży najbogatsza dzielnica, gdzie znajdują się zamki, ogrody, teatr, arsenał oraz słynny Madhibah - ośrodek badań naukowych, które rozwija się w ramach mecenatu Wezyra. W północnej części miasta leży starsza dzielnica zwana Baha o zabudowie mniej reprezentacyjnej, zamieszkana przez ludność różnych nacji. W mieście istnieją liczne miejsca kultu, uczelnie, plac targowy w pobliżu portu z magazynami i warsztatami.
</p><p>Jest to miejsce pełne uroku, w którym aż chciałoby się zgubić i często tak się właśnie dzieje. Raj dla wszystkich: wojowników, magów, kupców, ale przede wszystkim złodziei. Znane temu światu kultury mieszają się właśnie tutaj. W karczmie można spotkać zarówno elfy, jak i jaszczuroczłeki.
</p>




<img style="margin-left: -8px" src="ramy/Faattahl.png">
<p>Podobnie jak na północy tereny są surowe i skute lodem, a mieszkańcy zimni jak ich miemie. Tak i tu można zauważyć podobieństwo. Kraina wiecznego słońca, upału i piasku, mieszkańcy nie znają tu mrozu, a sami są gorący i temperamentni. Tutaj wszyscy wiedzą jak sprawić sobie przyjemność, żyje się tu dniem dzisiejszym, nie zważając na jutro.
</p><p>Prowincja bezkresnych pustkowi przykrytych piaskami i skałami, z których najgroźniejszy nazwano Pustynią Rozpaczy. Brak gleb powoduje bardzo rzadkie występowanie roślin na tych terenach. W niektórych miejscach znajdują się oazy z dostatkiem wody i bujną roślinnością. Choć cieżkie warunki sprawiają wrażenie krainy pozbawionej wszelkiego życia, to nawet tu żyją rośliny i zwierzęta. Rośliny występujące na pustyniach przystosowane są do oszczędnej gospodarki wodą i do ochrony przed wysokimi temperaturami w ciągu dnia. Jako, że nie można sobie pozwolić na zbudowanie traktów, najlepszym środkiem transportu są tutaj wielbłądy przystosowane do poruszania się w piaszczystych warunkach przy wysokich temperaturach.
</p><p>Silnie widać tu podział na kasty, z których po Sułtanie i Wielkim Wezyrze, cieszącą się największym poważaniem są wojownicy. Południe Kurysium słynie bowiem z przednich jeźdźców, których szarża może zmieść z powierzchni ziemi całe oddziały, podobnie jak burza piaskowa. Faattah znane jest również z innej strony, na całe cesarstwo, a może i dalej mówi się, że nie ma to jak niewolnice z Alfur…
</p><p>Prowincja, choć nie zajmuje się rolnictwem ani przemysłem, jest najbogatszą w całym księstwie. To tu mieści się stolica kraju, spływają tu też wszelkie podatki i daniny.
</p>








<img style="margin-left: -8px" src="ramy/Sakhl.png">
<img style="margin-left: 2px"   src="ramy/Sakh.jpg">
<p>Przez większość mieszkańców nazywane jest Złotym Miastem, głównie ze względu na złote kopuły pałacu Sułtana. Całe miasto zbudowane jest na planie klina, gdzie w węższym końcu położony jest kompleks pałacowy, z którego swe rządy sprawuje Sułtan wraz z Wielkim Wezyrem i Wysoką Radą. Kompleks ten składa się z głównego pałacu z cebulastym dachem hełmowym, charakterystycznym dla sztuki Kurysium. Jest on osadzony na płycie z białego piaskowca, a dookoła wybudowane są cztery wieże z podobnymi kopułami.
</p><p>Do miasta prowadzą trzy bramy, Północna –z której trakt prowadzi do pałacu Sułtana, Wschodnia – prowadząca do dzielnicy kupieckiej i Zachodnia, przez którą dostać można się do biedniejszej dzielnicy gdzie króluje półświatek. Do stolicy ściągają karawany z całego księstwa, by sprzedać swoje towary na największym targu z krainie, pełniącym centrum miasta.
</p><p>Mieszkańców nie da się przechytrzyć jeśli nie jest się stąd. Lubią się targować, a interesy najlepiej dobijać z nimi w domach uciech, przy dzbanach wina, w towarzystwie gibkich tancerek, najlepiej z Alfur – pomniejszej dzielny, zdominowanej przez płeć piękną. Słynie z najlepszych tancerek i nierządnic, ciemnoskóre kobiety potrafią tu wyeksponować swe pełne wdzięku ciała. Smukłe i gibkie, z zaokrąglonymi biodrami i pełnymi piersiami przyprawiły już nie jednego mężczyznę o zawrót głowy, a wielu pozbawiły oszczędności. Tu też zaczął rozprzestrzeniać się prężny handel larwami afgan. Hodowane są w ciałach zdechłych wielbłądów, potrzebne do tego są również magiczne specyfiki, efektem jest jednak larwa przypominająca pijawkę, która po wczepieniu się w żyłę sprawia, że ofiara odczuwa nieopisane przyjemności i spełnienie. Poddawanie się takim zabiegom jest jednak uzależniające, a w skutek odwodnienia, jakie wywołuje może prowadzić do śmierci.
</p><p>Na obrzeżach stolicy i promieniu kilku metrów mieszczą się jeszcze glinianki biedniejszych mieszkańców, którzy nie mogą sobie pozwolić na kupno domu w samym mieście.
</p>



<img style="margin-left: -8px" src="ramy/Hafayahl.png">
<img style="margin-left: 2px"   src="ramy/Hafayah.jpg">
<p>Mówi się, że każde miasto jest w pewnym sensie magiczne. O Hafayah można tak powiedzieć dosłownie. Księstwo Kurysium słynie ze swojego upodobania do magii, dlatego też dzięki wielu zabiegom dyplomatycznym i negocjacjom udało się stworzyć miasto magów. Spotkać tu można przedstawicieli każdej ze szkół magii. Nikt nie jest tu oficjalnie dyskryminowany, co nie znaczy, że między niektórymi magami nie ma żadnych animozji.
</p><p>Miasto otoczone jest wysokim murem z piaskowca, zupełnie jakby odgradzało się od reszty świata, te zaś zdobią niespotykane płaskorzeźby tworzące wyraźny wzór. Wchodząc przez wąską bramę – jedyne wejście do miasta – można zostać uderzonym falą energii, która przenika całe ciało. Wszystko dookoła zdaje się wibrować dla oka niewprawnego w magii człowieka. Budynki są tu strzeliście wysokie i wąskie, również wykonane z piaskowca. Nie ma tu miejsca na zieleń, która i tak nie wytrzymałaby w tych warunkach klimatycznych.
</p><p>Hafayah to wolne miasto magów, to tu wymieniają się swoją wiedzą, eksperymentują. W samym centrum miasta wznosi się wysoka wieża, która pełni rolę biblioteki. Przechowywane są w niej zwoje z zaklęciami, od tych powszechnie używanych, po te zapomniane i pieczołowicie skrywane w mrokach piwnic. W mieście tym nie tylko można nauczyć się nowych rzeczy, co przede wszystkim mamy możliwość zakupić tu wyroby umagicznione. Większość magów przy swoich pracowniach ma również własne kramy, gdzie sprzedają wytwory ciężkiej pracy. Należy tylko pamiętać, by być ostrożnym z zakupami, nie każdy mag jest bowiem mistrzem, ale jak każdy lubi nieco zarobić, toteż zdarzają się magiczne buble, które miast przynosić korzyści nabywcy zsyłają wszelkie plagi.
</p>




<img style="margin-left: -8px" src="ramy/Pustynial.png">
<img style="margin-left: 2px"   src="ramy/Pustynia.jpg">
<p>Prowincja Faattah to kraj piasku i skał. Jest jednak miejsce, w którym nie można mówić o zwykłym piasku. Tutaj widać granicę między tym co żywe, a tym co martwe, widzialne i ukryte dla oka, jest to przerażające królestwo zmarłych. Gdzie mogli spocząć w pokoju czekając na przejście do następnego świata. Izolacja grobów pustynnych chroniła także żywych od niespokojnych dusz zmarłych.
</p><p>Nie jest to przyjazny teren, pochłonął już wiele istnień, w tym całe armie, które ginęły w krwawych walkach. Choć zwykłe zwierzęta nie zapędzają się w te strony, można tu spotkać magiczne bestie takie jak ogniste salamandry.
</p><p>Powiada się, że po Pustyni Rozpaczy dalej niosą się krzyki wojowników, których pochłonęły piaski, podobno mają powstać jeszcze do walki, ale tylko pod wodzą prawdziwego wojownika o czystym sercu.
</p>




<img style="margin-left: -8px" src="ramy/krwawe.png">
<p>Najmniej zbadane tereny całego Cesarstwa, przez wszystkich mieszańców uważane są za przeklęte ziemie. Choć jest to jedna z prowincji Kurysium, to władza i jej działania ograniczają się do nie przepuszczania nikogo z terenów Mokradeł do księstwa. Wokół całej prowincji wybudowano więc strażnice i małe garnizony, skąd niewielkie oddziały cały czas patrolują granice.
</p><p>Nikt tak naprawdę nie wie, co kryje puszcza mokradeł, wielu śmiałków próbowało zgłębić jej zakamarki, część jednak pochłonęły Bagna Zapomnienia, a jak nie one, to mieszkańcy tamtych terenów. Chodzą bowiem słuchy, że spotkać tam można istoty na podobieństwo orków, jeno trochę mniej przerośniętych. Miejsce tutaj też znalazły wszelkiego rodzaju wiedźmy praktykujące magię do złych celów. Mówi się również, że na północy prowincji mieści się Osada Krutynów, niewielu jednak widziało ją na własne oczy, a jeszcze mniej wróciło, by o niej opowiadać…
</p><p>Prowincja ta nie przynosi żadnych dochodów, nie ma tu również żadnego handlu. Niektórzy jednak próbują skrócić sobie drogę z jednego księstwa do drugiego, by uniknąć morskiej podróży. Robią to jednak po cichu, używając do tego wprawnych najemników, którzy zdążyli zaznajomić się z częścią tych terenów.
</p>






<img style="margin-left: -8px" src="ramy/osada.png">
<img style="margin-left: 2px"   src="ramy/ryhh.jpg">
<p>Niewielu może powiedzieć, że widziało osadę na własne oczy. Ci jednak, którym się to udało wspominają, że jest to miasto serafinów, upadłych i wzgardzonych przez wszystkich. Prowadzą na co dzień zaciekłe walki z orkami z puszczy i bagien, by zniszczyć tak plugawą rasę, z którą przyszło im żyć na wspólnym terytorium. Wyniszczają się więc wzajemnie, co prowadzi do upadku wszelkich budowli. Doszli więc do wniosku, że nie ma sensu stawiać nowych, skoro i tak obrócą się w pył. Żyją w odcięciu od reszty cesarstwa, zbyt dumni by prosić o pomoc. Jedynym ich celem jest wybudowanie wieży, na tyle wysokiej by mogła ich w końcu połączyć z nieboskłonem.
</p><p>Nie znajdzie się tu karczmy, nie sprzeda ani nie kupi niczego. Każdy jest tu kowalem własnego losu, dlatego trudno tu o pomoc, gdy jest się w potrzebie. Osada żyje własnym życiem, stawiając opór innym mieszkańcom Mokradeł.
</p>







<img style="margin-left: -8px" src="ramy/bagnal.png">
<img style="margin-left: 2px"   src="ramy/Bagna.jpg">
<p>Bagna powstały po wielkiej powodzi setki lat temu. Do dziś jest to teren zdradliwy i pochłania wszelkie istnienia. Mieści się w samym sercu puszczy i wabi zarówno zwierzęta jak i ciekawskich humanoidów swoimi błędnymi ognikami. Bagniska zamieszkują niebezpieczne bestie, które nie znają litości i atakują z zaskoczenia. Łatwo bowiem wtapiają się w otoczenie, przez co trudniej jest przewidzieć zagrożenie. Bogobojni uważają, że Bagna Rozpaczy to wrota do krainy umarłych, gdzie trafiają wszystkie dusze. Zdarza się, że pojawiają się śmiałkowie, którzy myślą, że zdołają wyciągnąć stamtąd bliskich zmarłych. Nikomu się to jeszcze nie udało, a może po prostu nikt o tym nie wspomina?</p>



<img style="margin-left: -8px" src="ramy/Yasseerl.png">
<img style="margin-left: 2px"   src="ramy/osaa.jpg">
<p>
Jest to jedyne miasto jakie mieści się na terenach Krwawych Mokradeł. Pełni rolę siedziby Wielkiego Wezyra całej prowincji, jak również głównego garnizonu. Nie ma tu miejsca na pola uprawne czy hodowle, wszelkie towary napływają z pozostałych prowincji tak, by wojownicy mogli przeżyć i dalej bronić granic. Rola Wielkiego Wezyra jest tutaj jedynie umowna, głównym jego zadaniem jest dowodzenie wojskiem. Czasami zaglądają tu karawany kupieckie, ale rzadko kiedy mogą wzbogacić się na żołnierzach, częściej raczej próbują przekupić wezyra lub innych strażników, aby pozwolono im przejechać do Księstwa Huritinu przez Mokradła. Powiadają, że za odpowiednią cenę, każdy jest do kupienia, ile w tym prawdy, niewiadomo.
</p>











<br><br><br>
<img style="margin-left: -8px" src="ramy/czlowiek.png">
<img style="margin-left: -8px" align="left" width="260px" src="http://aleara.pl/images/rasyy/czlowiek.jpg">

<b>Geneza</b>
<p>Człowiek jest jedną z najbardziej kruchych istot stąpających po tym świecie. Mawiają, że powstali gdyż bogom nudno było obserwować nieśmiertelnych elfów. Pragnęli ujrzeć coś więcej poza pragnieniem wiedzy, dysputami o pięknie czy wymyślne wytwory fantazji elfich rzemieślników. W tym wszystkim brakowało im emocji, szerokiego spektrum możliwości i niedoskonałości. Wtedy też pojawili się ludzie.</p>
<p>
Początkowo wzbudzali ciekawość, potem zaś dwojakie poruszenie, głównie wśród nieśmiertelnych. Z jednej strony ich kruchość i siła zarazem powodowała sympatię i troskliwość, lecz różnorodność charakterów i nieprzewidywalność zachowań, idąca w parze z brzydotą i chorobami, nastawiała negatywnie idealistyczne istoty.</p>
<p>Mimo to bogowie chcieli, aby ludzie się rozmnażali. Finalnie zalali świat, spychając inne rasy do rang mniejszości. Słabsi, krótko żyjący, a jednak najliczniejsi tworzyli potęgę dotąd nieznaną nikomu.</p>
<br>
<b>Wygląd</b>
<p>Cechą charakterystyczną definiującą ludzi pod względem wyglądu jest ich różnorodność. Mogą być grubi, chudzi, umięśnieni albo filigranowi. Kwestią, która generuje wygląd człowieka to region w jakim się urodził i pochodzenie rodziców.</p>
<p>- Tereny pustynne, sawanny, stepy: skóra o różnych odcieniach brązu po czerń, ciemnowłosi i ciemnoocy.</p>
<p>- Tereny nizinne i wyżynne: smuklejsi, mniej toporne rysy twarzy, zwykle lekko ogorzali, ale nie opaleni.</p>
<p>- Tereny górskie: krępi, zwykle niżsi, o jaśniejszych twarzach, włosach i oczach.</p>
<p>- Tereny morskie, rzeczne i nad jeziorami: ogorzali, nie wyróżniający się wzrostem, różnorodni.</p>
<p>Powyższe opisy są jedynie kierunkiem, w jakim należy zmierzać tworząc człowieka. Wielokrotnie są odstępstwa od tych schematów, które potwierdzają ideę bogów o ludziach jako istotach nieprzewidywalnych pod każdym względem.</p>
<br>
<b>Wiek</b>
<p>Ludzie potrafią dożyć sędziwego wieku, nawet 100 lat, jednak udaje się to nielicznym. Średnia życia mieści się między 60-80 lat, zaś w czasach wojny, epidemii czy głodu, śmierć pochłania i młodych i starych, a średnia przesuwa się do maksymalnie 40 lat.</p>
<br>
<b>Stosunek do innych ras:</b>
<p>Ludzie są tak różni, że nie sposób z góry założyć kogo będą lubić a kogo nie. Potrafią zbratać się z najplugawszymi istotami, jeśli widzą w tym jakąś korzyść. Kierują się cnotami i celami, pragnieniami i emocjami.</p>
<img style="margin-left: -8px" src="ramy/elf.png">
<img style="margin-left: -8px" align="left" width="260px" src="http://aleara.pl/images/rasyy/elf.jpg">
<b>Geneza</b>
<p>Elfy powstały przed wiekami, jako towarzysze bogów. Były najdoskonalszymi z ich dzieł. Początkowo urzeczeni swoim sukcesem Stwórcy pozwalali elfom żyć wedle własnej woli. Obserwowali je, rozmawiali wspólnie, poruszali ważkie problemy. Obdarzyli swoje dzieci najczulszą z atencji i nieomal zrównali ze sobą. Spokojni i zrównoważeni elfowie z dumą kroczyli po kontynencie, aż w końcu bogowie poczuli się znudzeni.</p>
<p>Dotąd jedyni na ziemi stanęli nagle twarzą w twarz z istotami mniej idealnymi, chaotycznymi i emocjonalnymi. Pierwszy szok przeszedł w radość, wszak inność oznaczała kolejne pytania, które potrzebują odpowiedzi. Jednak współpraca z ludźmi nie układała się tak jakby tego elfowie chcieli. Traktowali ich jak nowy gatunek, bliższy bardziej zwierzętom, które można testować, badać, obserwować.</p>
<p>Napotkali mur w postaci odrębności, lecz nie niższości ludzi. Okazało się, że wcale nie dadzą się traktować jak domowe pupile, że mają charakter i co gorsza, potrafią się organizować oraz unosić gniewem.</p>
<p>Wtedy dotąd dobre i pokojowe elfy poczuły coś nowego- niechęć, wraz z którą przyszła arogancja.</p>
<p>Bogowie jednak nie zostawili tak problemu samemu sobie. Zauważyli zmianę u elfów, potępili ich postępowanie, za karę odbierając im nieśmiertelność. Odtąd byli rasą długowieczną, lecz można było ich zabić, zaś czas odbijał się wyraźnie na ich licach i zdrowiu.</p>
<p>Późniejsze zmiany na ziemi, nowi towarzysze i nowe realia sprawiły, że te dwie cechy pogłębiły się tworząc ogromną przepaść, którą jedynie nieliczni potrafili odrzucić. W trakcie przemian niektóre elfy zeszły do podziemi, a te co zostały, podzieliły się wewnętrznie na szczepy.</p>
<p><i>Szczep Wysokich Elfów</i>- kultywacja dorobku elfów, wywyższanie ich natury i najgorsze cechy arogancji, nie pozwalające im na współistnienie z innymi rasami, poza własnymi. Zamknięta grupa społeczna. Posiadają własny styl ubierania, produkują własne tkaniny i własnoręcznie zaprojektowane domy. Wszelkie wytwory innych kultur odrzucają jako gorsze, potrafią wręcz tępić objawy aprobaty czy sympatii do rasy ludzkiej czy krasnoludzkiej.</p>
<p><i>Szczep Niskich Elfów</i>- nazwa nadana oczywiście przez przedstawicieli starszyzny Wysokich Elfów, aby od razu wskazać im ich miejsce w szeregu. Ten szczep nie pozwalał na niszczenie korzeni elfów, lecz nie odrzucał ludzi czy innych ras. Wychodzili z założenia globalnego, że razem powinni żyć i współpracować. Nie posiadali zamkniętych umysłów, pracowali ramię w ramię z ludźmi, dzielili się swoją wiedzą i pomagali tworzyć nowy świat.</p>
<br>
<b>Wygląd</b>
<p>Pierwsze co wyróżnia elfy z wyglądu to ich wzrost. Mierzą między 180cm a 2 metrami. Dlatego długouche zawsze były dobrymi celami strzelniczymi, ale i punktami orientacyjnymi. Niewiele ważą i nie potrafią przytyć, chociażby chcieli. Mają gładkie lica, których nie spala mocne słońce. Proste nosy, pociągłe twarze i wysokie czoła tworzą z nich istoty na wskroś doskonałe.</p>
<p>Elfy separujące się od ludzi cenią swoją białą skórę, nie pozwalając, by twarze im ogorzały od ciężkiej pracy. Drugi szczep nie dba tak o zewnętrzna skorupę, przez co pojawiają się jednostki opalone, jednak nie jest to cecha dziedziczna, a nabyta.</p>
<p>Długowieczne istoty posiadają muskulaturę zbliżoną do ludzkiej, jednak przez ogromny wzrost, jest ona mniej widoczna, ale nie mniej niebezpieczna.</p>
<p>Kolor włosów czy oczu jest równie zróżnicowany co u ludzi. Jedynie patrząc w elfie tęczówki widzimy głębię i mądrość. Same włosy zaś są zadbane, jedwabiście gładkie i mocne.</p>
<p>Żyją do 800 lat, a dojrzałość osiągają wedle własnego uznania w okolicach 50 lat ludzkich.</p>
<br>
<b>Charakter</b>
<p>Elfy są istotami dwulicowymi. Uważane za doskonałe tak mocno wbiły to sobie do głowy, iż same wyznają ten pogląd. Nie znoszą zmian, nowości. Stały się rasistami i ignorantami.</p>
<p>Są także perfekcjonistami. Jeśli podejmują się jakiegoś zadania to brną do celu po trupach. Nie baczą na koszta. Nie potrafią pogodzić się z porażką. Trzymają urazy długo i potrafią być mściwe. Mimo to jak najdalej trzymają się od wojen i pokazywania własnej siły. Ich orężem jest głównie magia i nauka, chociaż od mieczy czy łuków nie stronią. Zatem pole na którym zwykli konkurować było sztuką, architektura czy filozofią.</p>
<p>Posiadają wspaniałych łuczników o sokolim wzroku, oraz doskonałych oporników, rzadziej zaś mieczników. Za towarzyszy upodobali sobie konie.</p><br>
<b>Stosunek do innych ras</b>
<p>Jedyną rasą, z którą potrafią żyć w symbiozie są centaury.</p>
<p>Poza tym wszystkich uważają za gorszych sobie, mniej inteligentnych.</p>
<p>Drąży je także głęboka zazdrość do serafinów, oraz strach przed demonami. To były bezpośrednio po nich stworzone istoty, tak od siebie różne, a jednak jako jedyne potrafiły wpływać na elfy.</p>
<img style="margin-left: -8px" src="ramy/krasnolud.png">
<img style="margin-left: -8px" align="left" width="260px" src="http://aleara.pl/images/rasyy/krasnolud.jpg">
<b>Geneza</b>
<p>Krasnoludy pojawiły się tak jak hobbici. Kwestia ewolucji i oddzielenia się ludzi od miejskiego życia, poświęcenie się pracy w górach. Ale co najważniejsze ich zmiany w wyglądzie korygowała sama natura. Brak światła, gorsze warunki życia sprawiły, że zdziczeli i rodzili się bardzo silni, krzepcy i dość niscy.</p>
<p>Związali się na śmierć i życie z ziemią, z górami. Umiłowali te tereny, budując górnicze miejscowości. Tam ich można najczęściej spotkać. Rzadko który krasnolud zapędza się w doliny i niziny, a gdzieżby nad morze! Takich uważano za odludki, czarne owce przynoszące wstyd własnej nacji. Jedynym odstępstwem od górniczego życia uznawanym przez krasnoludy było jubilerstwo albo wojaczka. Oczywiście nie potrafili robić misternych elfickich przedmiotów, ale właśnie spod ich młota wychodziły najmocniejsze i najszlachetniejsze zbroje i miecze.</p>
<p>Żyją do 500 lat.</p><br>
<b>Wygląd</b>
<p>Mierzą od 150 cm do 165 cm, ale od hobbitów różni ich krępa budowa oraz mocne owłosienie. Często ubrani w skórznie, kaftany, ochronne nagolenniki i rękawice. Rzadko spotyka się blond krasnoluda, najczęściej mają ciemne gęstwiny. I zawsze mają zadbane długie brody. Wplatają w nie różne ozdoby, które sami produkują. Niektórzy sądzą, że długość brody ma istotne znaczenie w hierarchii mieszkańców gór. Nic bardziej mylnego. Krasnoludy nie zwykli się wywyższać, ani bawić w politykę. Każdy z nich pracuje, są zaprogramowani do robienia czegoś, tworzenia albo walenia kilofem w skalne ściany.</p>
<br><b>Charakter</b>
<p>Pracowici i nieco złośliwi. Potrafią dużo wypić i głośno się bawić, a potem bez problemów z kacem wędrować w góry, aby tam pracować naście godzin. Nie lubią rozmów, polityki i spraw, które wymagają logiki, rachowania. Najbardziej doświadczeni i starzy krasnoludzie tworzą starszyznę, a ta rozpatruje wnioski, rozsądza spory i decyduje czy obić komuś w czasie wojny mordę czy nie. Są dość skryci jeśli chodzi o umiejętności kowalskie i jubilerskie. Niechętnie też dzielą się wiadomościami odnośnie gór, nie pokazują wszystkich ścieżek.</p><br>
<b>Stosunek do innych ras</b>
<p>Krasnoludy ogółem utrzymują pozytywne kontakty z każdą rasą. Nie są negatywnie nastawieni, ale nie mają ochoty na kontakty z elfami. Uważają, że ci starają się przegonić ich w sztuce kowalstwa, stąd wyraźna niechęć. Lubią pić z ludźmi i hobbitami, omijają zezwierzęcone rasy, szczególnie te inteligentniejsze od nich. Ogółem nie twoja przynależność rasowa, a zasługi sprawiają, że krasnolud napije się z tobą bimbru, albo obije cię tak, że rodzona matka nie pozna.</p>

<img style="margin-left: -8px" src="ramy/hobbit.png">
<img style="margin-left: -8px" align="left" width="260px" src="http://aleara.pl/images/rasyy/hobbit.jpg">
<b>Geneza</b>
<p>Hobbici nie są genetyczną zabawą elfów, ani innych ras. Nie powstali też poprzez ingerencję boską. Po prostu przez wieki wśród ludzi pojawiały się jednostki bardzo małe, skarlałe o nieco odmiennym wyglądzie. Ci zaczęli się wiązać między sobą, przez co wykreślili wysoki wzrost, a potem wykształcili własną małą społeczność.</p>
<p>Ta społeczność wybierała dla siebie ziemie rolne, wieś, zielone otoczenie, aniżeli miejski zgiełk. Umiłowali oni naturę, dlatego najczęściej można je zobaczyć przy pracy na polu, albo w ogrodzie. To wspaniali hodowcy i plantatorzy. Właśnie spod ich ręki wychodziły najrzadsze rodzaje roślin, a także od nich bogaci panowie kupują sadzonki do swoich posiadłości. Mawiają, że sami władcy zatrudniają najzdolniejszych hobbitów, dzięki czemu mogą pochwalić się najpiękniejszymi i najokazalszymi ogrodami. Najczęstszym miejscem zamieszkania tej społeczności są hrabstwa takie jak Leyonn lub Northerm, gdzie jest wiele wsi, oraz przyjemny klimat. Niektóre szczepy hobbitów można spotkać w Volkstand, ale różnią się one nieco od ciepłolubnych istot Południa. Żyją do około 250 lat.</p>
<br><b>Wygląd</b>
<p>Bogowie ukarali tą rasę niepomiernie. Mierzą od 120 cm wzrostu do 155 cm. Niewiele ważą, chociaż bywają wśród nich przedstawiciele grubi i opaśli, jak u ludzi. Są bardziej pyzaci z twarzy, opaleni i rumiani poprzez koegzystowanie z naturą i ciężką pracę na świeżym powietrzu. Nie noszą obuwia, nie jest im to potrzebne. Przez wiele pokoleń wykształcili twarde podbicia stóp, przez co swobodnie mogą podróżować, wdrapywać się na drzewa, pływać i nie czuć skrępowania z powodu obuwia. Hobbici mają także nieco skośne uszy, co upodabnia ich do elfów, ale to jedynie skutek uboczny mieszania się ze sobą, aniżeli koligacji. Mimo to elfy z pobłażaniem na nich spoglądają, traktując jak swoje bardziej upośledzone rodzeństwo.</p>
<br><b>charakter</b>
<p>Dobroduszne i ciepłe istoty. Nie mają w sobie za grosz waleczności, chyba, że ktoś zadepcze im sadzonki- wtedy chwytają za widły i ganiają gapę po miasteczku. Ale wśród nich jakby czas stanął w miejscu. Nie lubią zmian, nie interesuje ich polityka, ani wojny. Odgradzają się od nich murem, nawet jak staną w jej obliczu to zachowują się jakby nic się nie działo. Weseli, gadatliwi i chętni do zabaw, ufni i wręcz naiwni. To, co jednak powoduje, iż nie można ich lekceważyć to ich żyłka do interesów. Nikt nigdy nie widział ubogiego hobbita. Żaden nie żyje w nędzy, nie żebrze, ani nie para się złodziejstwem. A to dlatego, że potrafią się targować. Wszystko co sprzedają wychodzi spod ich rąk, ma ogromną wartość i nie ma niskiej ceny. A jeśli sprzedają samych siebie, w sensie własne usługi, tym bardziej nie da się obejść bez dużej sumy. Z drugiej jednak strony nie da się ich oszukać względem pieniędzy.</p><br>
<b>Stosunek do innych ras</b>
<p>Hobbici do każdego podchodzą tak samo- nie zadepczesz moich sadzonek, napijesz się pszenicznego piwa? Jesteś swój. Nie dzielą świata na dobro czy zło. Odgradzają się od tego, chociaż strach wzbudzają w nich istoty, które nie mają cienia, albo są cieniami.</p>
<img style="margin-left: -8px" src="ramy/jaszczuroczlek.png">
<img style="margin-left: -8px" align="left" width="260px" src="http://aleara.pl/images/rasyy/jaszczuroczlek.jpg">
<b>Charakterystyka</b>
<p>Ciało ich masywne, pokryte w całości twardym pancerzem z łusek, samo w sobie staje się bronią dla tej rasy. Ogromna siła i wytrwałość są cechą charakterystyczną dla tej rasy.</p><p>Nikt nie śmie nazywać ich mutantami, czy wybrykami natury, gdyż każdy wie dokładnie, że jest to rasa równie stara co półsmoki. Niestety jeszcze bardziej nieliczna. Parudziesięciu przedstawicieli tego gatunku żyje gdzieś niedaleko Krwawych Mokradeł. Są dość anarchiczne i pozbawione jakiegokolwiek szacunku dla innych istot, co nie określa jednak tego, że są złe. One po prostu takie są. Tutaj siła rządzi światem, a silniejszy zawsze zgarnia wszystko. Na przegranych czeka tylko śmierć</p>
<br><b>Preferencje</b><p>Jaszczuroczłeki to wprawni wojownicy, chociaż ich zwinność pozostawia wiele do życzenia. Bo jak sprawnie poruszać się ma prawie 2 metrowe cielsko.</p><p>Lubują się w rozwiązaniach siłowych, nie znają w ogóle dyplomacji, a każda próba negocjacji w ich stronę kończy się w najlepszy wypadku uszkodzeniem ciała negocjatora.</p>
<br><b>Wygląd</b><p>Ich źrenice zawsze mają żółtawy odcień. Porozumiewają się często wśród swoich okrzykami i wrzaskami, co dla istot humanoidalnych w ogóle nie przypomina jakiegokolwiek znanego języka, co nie sugeruje że go nie znają. Nie rozumieją muzyki, zdobyczy kultury, gardzą pięknem natury. Ich młode wykluwają się z jaj składanych przez samice i już w tydzień po narodzinach są zanoszone do dziczy, by tam albo wyrosło na rosłego wojownika, lub zdechło słabe, nienadające się do wspólnoty.</p><p>Posiadają ostre pazury, którymi potrafią rozrywać swoje ofiary. Zęby natomiast mają dziwnie tępe, gdzie wśród opowiadań chłopów występują zazwyczaj zaostrzone jak grot strzały.</p><p>Z racji, iż mają wiele wspólnego z gadami są zmiennocieplne, stąd też musze uważać na zmiany temperatury. Każde jej wahanie odczuwalne jest przez nie ze zdwojoną siła, stąd też wśród ich obozowisk palą się wieczne ognie, by ogrzewać te istoty. Gdy nastaje okres zimowy, są apatyczne i często popadają w kilkutygodniowy letarg, co czyni je całkowicie bezbronnymi. Jest to czas największych mordów dokonanych na tej rasie.</p>
<br><b>Stosunek do innych ras</b><p>Tworzą dość zamknięty krąg, nie tolerują żadnych innych ras, nawet kobolty, zdawać by się mogło tak podobne do nich są dla nich wrogami. Mimo swojego wrogiego usposobienia pewnym szacunkiem darzą rzemieślników, każdej z ras. Cenią sobie dobry i ostry oręż. Nie używają natomiast pancerza, gdyż ich gruba łuska chroni je przed większością ataków fizycznych.</p>

<img style="margin-left: -8px" src="ramy/gnom.png">
<img style="margin-left: -8px" align="left" width="260px" src="http://aleara.pl/images/rasyy/gnom.jpg">

<b>Geneza</b>
<p>Gnomy są rodziną krasnoludów. Jednak zamiast tracić czas na machanie kilofem, te postanowiły żyć na ziemi, miękkiej i leśnej ściółce. Stąd najczęściej można je spotkać na terenach zalesionych.</p><p>Niegdyś przebywały bliżej gór, ale zimny klimat im nie sprzyjał, szybko umierały. Dlatego przeszli bardziej na wschód i zagnieździli się w lesie Zbłąkanych Dusz oraz na Krwawych Mokradłach. Nie można powiedzieć, aby tworzyli mocno ze sobą związane społeczeństwa, albo rodziny. Swoich współbraci tolerowali wiedząc, że sam na sam z dziczą nie dadzą rady. Jednak jeśli nadarzała się możliwość szybko opuszczali własne domy, aby zaciągnąć się na służbę jakiejś wiedźmie, bogatej pani, albo komukolwiek kto nie wygląda jak on sam.</p><br>
<b>Wygląd</b><p>Mierzą maksymalnie do metra wysokości, przypominają karły albo dzieci. Z urody trafiają się i przystojni i mniej urodziwi. Jak ich bracia lubią brody, zaś kobiety posiadają potężne piersi, które przyciągają wzrok nie tylko własnej nacji. Ważą niewiele i żyją dość krótko, raptem około 50 lat. Za to szybko się rozmnażają, częsta u nich jest ciąża wielodzietna.</p><br>
<b>Charakter</b><p>Gnomy to istoty harde i złośliwe. Przez tak niski wzrost czują się odsuwane i upokarzane, stąd lubią na siebie zwracać uwagę, ale nigdy pozytywnie. Obrażają, wyzywają, robią nieprzyjemne kawały, albo zwodzą, oszukują. Nie mają umiaru w piciu i jedzeniu, są butne i honorowe, ale jedynie w stosunku do samych siebie. Nie waż się ich obrazić, bo są w stanie końskie łajno włożyć ci do siennika, albo załatwić lochy poprzez fałszywe oskarżenia.</p><br>
<b>Stosunek do innych ras</b><p>Nikogo nie lubią, nawet samych siebie. Służą innym, bo same nie potrafią się niczego dorobić. Są zbyt rozrzutne na to. Pracują dla dobrych i dla złych. Nie obchodzi ich czy jest się demonem, bogiem, aniołem czy też górskim trollem. Poświeć monetą, a obrażając cię od najgorszych uczyni ci łaskę oddając się na twe rozkazy. Gnomy to broń obosieczna. Dlatego nikt ich nie lubi.</p>

<img style="margin-left: -8px" src="ramy/mrocznyelf.png">
<img style="margin-left: -8px" align="left" width="260px" src="http://aleara.pl/images/rasyy/mrocznyelf.jpg">

<b>Geneza</b>
<p>Mroczne elfy pochodzą od elfów wysokich. Po stworzeniu ludzi podzieliły się na tyle mocno, że część postanowiła zejść do podziemia, aby tam koegzystować w oddzieleniu od istnień ziemskich. Mimo podobieństwa charakterów do elfów wysokich różniły się w jednej bardzo istotnej kwestii- uważały, że należy niszczyć wszystko to, co uważają za niedobre dla siebie.</p><p>Elfy Wysokie napiętnowały inności, jednak nie dążyły do ich likwidacji. Mroczni pogłębiali się w swojej nienawiści do pozostałych istnień, ledwo tolerując własnych braci, których wybór uważali za błędny.</p><p>Dlatego z podziemi często knuli różne spiski mające na celu pozbycie się rasy ludzkiej, a potem innych, które się pojawiły. Nienawiść i gorycz zmieniła ich oblicze nie do poznania.
 </p><br>
<b>Wygląd</b><p>To, co wyróżnia mroczne elfy to kolor skóry, począwszy od odcieni szarości skończywszy na granacie. Mają o wiele dłuższe skośne uszy, oraz nieludzki kolor oczu, znajdują się tam osobniki o tęczówkach fioletowych, oraz głównie czerwonych.</p><p>Są niżsi od swoich braci, mierzą od 160 cm do 185 cm. Ich kształty są mniej smukłe, kobiety mają większe biusty i szerokie biodra, silne uda i wyzywające oblicza. Brak słonecznych promieni sprawił, że stracili kolorowe pigmenty, dlatego większość mrocznych ma białe włosy lub inne odcienie przetykane siwizną.</p><p>Mężczyźni mają szerokie barki i są mocno zbudowani.</p><p>Żyją krócej niż elfy na powierzchni, od 400 do 500 lat.</p><br>
<b>Charakter</b><p>Pełni nienawiści do każdej rasy, są dominujący i agresywni. Mimo wielkiej mądrości wolą siłą pokazywać swoją wyższość niż sztuką oracji. Złośliwi i hardzi nie pozwalają sobą kierować, nie potrafią współdziałać z innymi, poza swoimi pobratymcami. Uprzednio wśród rasy była równość płciowa, lecz coraz mocniej uwidoczniły się różnice, które spowodowały, iż modelem rodziny stał się matriarchat. Mężczyźni byli potrzebni jako siła robocza, oraz rozpłodowa, zbyt pokojowi, zostali odsunięci od władzy.</p><p>Domeną kobiet jest magia, a mężczyzn oręż. Elfy wysokie jeśli sięgają po broń jest to zwykle łyk, kusza, bądź poręczniejszy sztylet czy toporek. Mroczne wybrały zakrzywione długie ostrza oraz kusze, ciężkie i zwykle nie poręczne.</p><br>
<b>Stosunek do innych ras</b><p>Głównie zawistni i pełni chęci niszczenia respekt czują jedynie przed demonami i cieniami, które posiadają cechę, jakiej oni nigdy nie poznają, czyli brak skrupułów.</p>

<img style="margin-left: -8px" src="ramy/nieumarly.png">
<img style="margin-left: -8px" align="left" width="260px" src="http://aleara.pl/images/rasyy/nieumarly.jpg">

<b>Geneza</b>
<p>Nieumarli to istoty skazane na wieczne potępienie, lecz bez własnej winy. Ich powstanie było możliwe dzięki rozdzieleniu się magii na dobrą i złą. Nekromanci, bo tak nazywano magów śmierci, parali się najgorszą ze sztuk, polegającą między innymi na profanowaniu zwłok. Ich działania były podyktowane jedynie złą wolą, w przeciwieństwie do Animatorów, czyli magów, którzy ożywiali martwych aby rozsądzić pewne spory nie rozwiązane za życia.</p><p>I właśnie tak powstawali Nieumarli, tudzież zwani Ożywieńcami. Nekromanci podczas plugawych rytuałów nad kurhanami albo na cmentarzach przyzywali konkretnego człowieka. Takie przyzwanie zabierało dużo energii magowi, a co za tym idzie nie było możliwe stworzenie armii nieumarłych na raz jednej nocy.</p><p>Siła, wytrzymałość i długość żywota ożywieńca jest zależna od siły samego Nekromanty.</p><p>Nieumarli nie łączą się w społeczeństwa. Żyją przeszłością, którą szczątkowo zapamiętali. Kieruje nimi złość, gdyż naruszono ich spokój po śmierci i nienawiść, tak do zaprzeszłych zdarzeń jak i do sytuacji w jakiej się znalazły. Służą Nekromancie, jednak z dziką radością spełniliby swoje marzenia związane z zemstą.</p><p>Żyją póki Nekromancie starczy sił na utrzymanie ich duszy na tym świecie, albo póki ktoś maga nie uśmierci. Innym wyjściem na pokonanie Ożywieńca jest rozerwanie jego ciała, spalenie i pochowanie szczątków daleko od siebie.</p><p>Średnia przetrwania w stanie na wpół agonalnym sięga paru lat. Bardzo niewielu może przetrwać i odnaleźć sposób na przywrócenie dobrego stanu ciała. Jednym z takich sposobów jest pożywianie się mięsem ludzkim.</p><br>
<b>Wygląd</b><p>Ożywieńca od żywego odróżnia stopień rozkładu ciała. Zwykle odziany w to w czym został pochowany, czasami za pomocą opiekuna może przywdziać jakieś szaty, lecz zbyt wielka jest zwykle obawa o to, że jakaś część ciała odpadnie. A to skóra zwisa, a to brak oka, wszystko to sprawia, że ludzie są przerażeni na jego widok.</p><p>Pachną mokrą ziemią, oraz zgnilizną.</p><br>
<b>Stosunek do innych ras</b><p>Nienawidzą ludzi, głównie za prawdziwe życie, pełne uciech i przyjemności. Co za tym idzie wszystko co żywe jest dla nich wrogiem, którego z nienawiścią pozbawi oddechu.</p>


<img style="margin-left: -8px" src="ramy/tauren.png">
<img style="margin-left: -8px" align="left" width="260px" src="http://aleara.pl/images/rasyy/tauren.jpg">

<b>Geneza</b>
<p>Legendarne, mocarne stworzenia pochodzące od byków powstały na wezwanie bogów, jako sojusznicy centaurów. Obdarzeni są siłą fizyczną, która potrafi przerazić każdego. Dlatego wśród nich trudno spotkać osoby światłej, naukowca czy też maga. Od początku swojego istnienia byli nastawieni na przeżycie. Dlatego żyją gromadnie, w stadach zwanych także szczepami, opiekując się sobą wzajemnie.</p><p>Pomimo swojej wojowniczej natury kultywują ognisko domowe, wychowując swoje potomstwo na podobną modłę. Zatem nie ma wśród nich osobników, którzy przeciwdziałaliby swoim braciom i siostrom. Pomimo panteonu bóstw, taureni wykształcili także swój własny pogląd na świat, oddając hołd naturze i wszystkim jej aspektom. Zabobonni i prowadzący koczowniczy tryb życia nigdy nie potrafili się dostosować do warunków jakie narzucała im dominacja ludzka.</p><p>Dlatego wycofali się jak centaury, wybierając za swoje terytorium stepy i niziny. Rzadko, lecz zdarzało się, iż stawali ramię w ramię z inną rasą chroniąc ją, walcząc przeciwko wspólnemu wrogowi, lecz sytuacja taka musiała być naprawdę wyjątkowa.</p><p>Żyją do około 200-300 lat ze względu na sposób życia.</p><br>
<b>Wygląd</b><p>Zamiast głowy posiadają łeb byka z ogromnymi rogami i paciorkowatymi oczami. Nieco zgarbiona sylwetka nosi nadal znamiona zwierzęcego pochylania się ku ziemi. Ma szerokie barki i wąskie biodra, górne kończyny są ludzkie, zakończone ogromnymi łapskami, a dolne są potężnymi kopytami.</p><p>Całe ciało Taurena jest owłosione, poza wewnętrznymi stronami dłoni. Kobiety są wątlejszej budowy i osiągają do 210 cm wzrostu, mężczyźni mogą mierzyć do 250 cm. Waga podobna do centaurów czyli powyżej tony. Płeć piękna jest smuklejsza, bez szlachetnego garba na plecach, bardziej wyprostowana , o bujnych kształtach, których nie skrywa owłosienie.</p><p>Taureni posiadają także zakończenie ciała w postaci ogona jako pozostałość po zwierzęcej odsłonie. Mimo swojego naturalizmu męskie egzemplarze chowają swoje przyrodzenie pod przepaską ze skóry, lecz poza tym nie posiadają odzienia.</p><p>Mają słabość do błyskotek, naszyjników, wisiorów z kamieni, zębów i innych materiałów. Kobiety zaplatają swoje włosy w warkocze, ozdabiają, a w okresie rui barwią swoje sutki na czerwono.</p><br>
<b>Charakter</b><p>Są to istoty rodzinne, dumne, acz nie wyniosłe. Posiadają mocno rozwinięty honor i poczucie własnej godności. Mimo braku w wiedzy, prymitywnego sposobu życia potrafią żyć nie czyniąc innym krzywdy, oraz nie kwalifikując innych ras jako gorszych. Kierują się instynktem, nie są zbyt gadatliwe. Ich aparat mowy nie jest dostosowany, zatem trudno się z nimi porozumieć, ale można próbować. Pozwalają innym wkraczać na swój teren, wręcz wolą wiedzieć i znać osobniki, z którymi mają do czynienia. Nie powstrzymują się przed kopulacją z innymi rasami, chociaż jedynie ze swoimi siostrami mogą spłodzić potomstwo.</p><br>
<b>Stosunek do innych ras</b><p>Nie lubią się z elfami, nawet ze szczepu Niskich. Te nie widzą w nich istot rozumnych, tylko zwierzęta, co zwykle spotyka się z agresją z obu stron.</p><p>Dobrze rozumieją się z centaurami oraz z hobbitami. Do pozostałych zaś ras podchodzą z dystansem i ostrożnością. Wrogami są z demony, cienie, orkowie i wszelkie postaci z mroku, które posiadają złe zamiary.</p>

<img style="margin-left: -8px" src="ramy/ork.png">
<img style="margin-left: -8px" align="left" width="260px" src="http://aleara.pl/images/rasyy/ork.jpg">


<b>Geneza</b>
<p>Rasa ta jest wynaturzeniem, okrutnym żartem jakie sprawiła bogom natura. Orkowie to bowiem dalecy, niedoskonali kuzyni elfów. Jak można się było spodziewać nikt inny jak właśnie długousi postanowili eksperymentować nawet na samych sobie. Porwali noworodki i na nich poczęli sprawdzać co też się stanie. Rytuały i wywary jakie sporządzili okazały się śmiertelnie groźne. Kiedy elfie dzieci przestały oddychać ci wypili mikstury, aby zatrzeć ślady zbrodni i odsunąć od siebie konsekwencje. Jednak na wpół martwe ciała zaczęły się zmieniać, pęcznieć. W efekcie czego powstała nowa rasa.. Zmieniona do tego stopnia, że mało kto powiązałby ją z elfami. Ci, którzy ją stworzyli także przeszli przeobrażenie, ale niestety ich organizmy nie mogły się przystosować i umarli tydzień później w wielkich mękach. Długousi podjęli się opieki nad tymi strasznymi potworkami, chcąc z nich uczynić mądre istoty. Te jednak pełne okrucieństwa wybrały inną drogę. Szybko opuścili lasy elfów, uciekli na spalone i niedostępne ziemie Północy, albo górskie rozpadliny, aby tam budować swoje jestestwo.</p><br>
<b>Wygląd</b><p>Mogą mierzyć do 180 cm. Są ciężkie, nieforemne. Nie da się ich aparycji określić mianem urody- twarze są zniekształcone, zdeformowane, ręce często za długie, sylwetki zgarbione. Nie posiadają owłosienia, czasem mają jakąś kępkę na głowie. Kolor skóry waha się od zgniłej zieleni po szarości.</p><br>
<b>Charakter</b><p>Wrogie, nieprzyjazne i agresywne. Nie można im dawać jakiejś sfery psychicznej, ideologii tudzież wyjaśnienia i odnalezienia przyczyn. Te istoty są pozbawione inteligencji. Są prymitywne, kierują się instynktem. Chciwe, zachłanne.</p><br>
<b>Stosunek do innych ras</b><p>Mordować, zjadać i niszczyć. Potrafią skumać się z ludźmi, pod ich przywództwem potrafią wiele zrobić. A zwykle trzymają się ze sobą, ledwo się nie mordując wzajemnie.</p>



<img style="margin-left: -8px" src="ramy/centaur.png">
<img style="margin-left: -8px" align="left" width="260px" src="http://aleara.pl/images/rasyy/centaur.jpg">
<b>Geneza</b>
<p>Tajemnicze stworzenia, będące połączeniem człowieka i konia powstały niedługo po ludziach, jako eksperyment. Od razu odnaleźli wspólny język z elfami, chociaż bardzo mocno zdystansowani i nieufni szybko postanowili wycofać się do lasów, aby tam wieść spokojny żywot.</p><p>Mimo symbiozy z elfami odczuwali ich zainteresowanie z przezornością, mając za przestrogę sposób z jakim obeszli się z ludźmi. Świadomi swojej wartości nie chcieli z nikim się skłócać, dlatego stworzyli zamknięte społeczeństwo.</p><br>
<b>Wygląd</b><p>Dół konia, a góra człowiecza, wielkością przerastali zwykłe wierzchowce. Ich umaszczenie jest zależne od rodzica. Twarze są nieco zniekształcone, nosy spłaszczone, głównie u mężczyzn, rysy toporniejsze. Mocno owłosieni, gardzą odzieżą, z dumnie wypiętą piersią pilnując swoich terytoriów. Mają spiczaste uszy jak elfy i smukłą budowę. Potrafią siłą przewyższyć krasnoludy, a szybkością samych długowiecznych.</p><p>Nie wstydzą się własnej nagości, przykładem kobiet, które nie skrywają prężnych i dużych piersi. Wzrost w kłębie sięga do 170 cm, a waga waha się od 800 kg do 1200 kg.</p><p>Żyją do 200 lat.</p><br>
<b>Charakter</b><p>Centaury są nieufne i ostrożne. Posiadają głębię mądrości, potrafią czytać z gwiazd, często parają się astrologią, astronomią i wróżbiarstwem, znajdują się wśród nich świetni łucznicy i łowcy. Znamienite jednak dla tej rasy jest to, że potrafią porozumiewać się z każdym. Wybrali jednak wycofanie się i nie stawanie po żadnej ze stron konfliktu, aby uniknąć tym samym jakichkolwiek nieprzyjemności. To rasa nastawiona pokojowo, widząca swoją wyższość nad elfami, pochodzącą od zrozumienia istoty sporu i nie włączania się w nią aktywnie.</p><p>Nie lubią sięgać po broń, jednak jeśli zostają do tego zmuszeni, mogą być groźnym przeciwnikiem. Umiłowali oręż strzelecki oraz dzidy. Mimo znajomości reguł magii korzystają z niej jedynie w dobrym celu tworząc lecznicze mikstury oraz wszelkie wspomagacze.</p><br>
<b>Stosunek do innych ras</b><p>Obojętny z nastawieniem na izolację od problemów świata.</p>

<img style="margin-left: -8px" src="ramy/polsmok.png">
<img style="margin-left: -8px" align="left" width="260px" src="http://aleara.pl/images/rasyy/polsmok.jpg">
<center><b><i>Misternie budowane ego w gruzach runie,</i></b></center>
<center><b><i>Lecz podnieść się z ruiny mało, kto już umie.</i></b></center>
<center><b><i>Ale gdy zbudujesz obraz wiecznej chwały,</i></b></center>
<center><b><i>Nikt go nie rozwali, bo będzie ze skały.</i></b></center>
<b>Wygląd</b>
<p>Co do wyglądu, to jest on dość monotonny u wszystkich przedstawicieli tej rasy. Szczątkowe rogi, ciało pokryte miejscami czymś w rodzaju łuski, wzrost około 170 cm, dość krępe ciało, bardzo często pozbawione owłosienia. Zawsze kocie źrenice, czarne niczym węgiel. Brak skrzydeł, jakie zapewne posiadały ich przodkowie. Niektóre osobniki posiadają nawet krótki jaszczurzy ogon, lecz to akurat jest rzadkością.</p>
<b>Charakter</b>
<p>Umiłowanie mądrości, tymi słowami opisać można tę rasę. To pradawne istoty, praktycznie wymarłe, lub żyjące w odosobnieniu, czerpiące radość życia w dążeniu do poznania głębszych prawd kierujących tym światem.</p><p>Półsmoki to potomkowie prawdziwych smoków, przez wieki naginane potrzebą adaptacji przybierające obecną postać. Niektórzy powiadają, że zostały zrodzone ze związku smoka z demonem, inni zaś mówią, że są połączeniem smoczej gadziny i ludzkiego pierwiastka. One same zwykły milczeć o swoim pochodzeniu.</p><p>To niezwykle cicha i trzymająca się na uboczu rasa. To urodzeni myśliciele. Nie posiadają wrodzonej zdolności do magii stąd też nią się nie zajmują. Podążają natomiast za wiedzą, bo wiedza to potęga.</p><p>Ich dążenia mają często maniakalne skutki. Są tak zafascynowani odkrywaniem prawdy, iż nie ma dla nich znaczenia, że ktoś doznaje bólu poprzez ich praktyki.</p><p>Męscy przedstawiciele często eksperymentują na ludzkich kobietach, gwałcą je by spłodzić nowy obiekt do swych badań. Bywają przy tym brutalni, analizując zachowania swojej „ofiary”.</p><p>Ludność wierzy, iż zjedzenie serca półsmoka pozwoli przejąć wiedzę jego właściciela. A gałki oczne są wykorzystywane w eliksirach miłosnych, lub spopielone jako afrodyzjak.</p><p>Są nader spostrzegawcze, a ich zdolność analizy i wysnuwania konkretnych wniosków znajduje sobie uznanie wśród niejednego władcy. Nie są traktowane jednak z powagą jako doradcy, ze swoim maniakalnym dążeniem do wiedzy bywają bardzo często prześladowanie nie tylko za ich cenne organy, lecz także za właśnie niebezpieczeństwo jakie stwarzają.</p><br>
<b>Stosunek do innych ras</b><p>Półsmoki potrafią dożywać sędziwego wieku nawet 500 lat, lecz średnio żyją one około 200. Ciągłe polowania na te i tak już przetrzebione istoty blokują im możliwość osiągnięcia późnej starości, stąd też ich dość negatywny stosunek do ras ludzkich.</p>
<img style="margin-left: -8px" src="ramy/kobold.png">
<img style="margin-left: -8px" align="left" width="260px" src="http://aleara.pl/images/rasyy/kobold.jpg">

<b>Geneza</b>
<p>Po świecie przetacza się legenda o powstaniu tej rasy, jakoby przywiezione zostały z innego świata, zagnieździły się tutaj i są. Tylko że prawda jest prozaiczna i mało zabawna. Nikt o niej nie mówi, ale każdy doskonale zdaje sobie sprawę z tego, że to efekt kolejnych eksperymentów elfich uczonych. Tak podobne do jaszczuroczłeków i półsmoków- nie sposób powiedzieć, że jest inaczej.</p><p>W dziwny sposób odnalazły się w surowej rzeczywistości, gdzie liczy się wielkość i lotność umysłu, a nie każdy z osobna. Stworzyły własny system i społeczność, która zintegrowała się z otoczeniem. Mieszkają głównie w dużych miastach i parają się wszystkim- od szpiegostwa, poprzez kradzieże, na byciu posłańcem skończywszy. Mimo pełnienia dość negatywnych ról w społeczeństwie same nie są specjalnie nieprzyjemne. Być może dlatego nikt nie negował ich pochodzenia i pozwolił małym stworzeniom na kultywowanie własnej legendy.</p><br>
<b>Wygląd</b><p>Koboldy przypominają po prostu jaszczurki. Stąpające na dwóch nogach, na czterech jeśli taka potrzeba. Mają skórę gładką i łuskowaną jak węże, wielobarwną, różną i ciekawą. Jeśli koloryt jest w danym momencie nasycony to znaczy, że następuje okres godowy. Koboldy nie mają więcej jak metr wysokości, jaszczurze pyski, rozdwojony język i gadzie oczy. Potrafią się kamuflować, przynajmniej te niektóre, a także odstraszać zapachami drapieżniki. Nie posiadają w ogóle owłosienia i żyją maksymalnie 50 lat.</p><br>
<b>Charakter</b><p>Nieco złośliwe, pyskate i gadatliwe. Nie utrzymują tajemnicy i zwykle wyrażają opinie w trzeciej osobie. Są nadgorliwe i często wpadają w tarapaty. Popędliwe, niezbyt bystre, ale kumate. Nie nadają się do roli zabójców, są bardzo tchórzliwe.</p><br>
<b>Stosunek do innych ras</b><p>Koboldy są towarzyskie i nie czują się źle w żadnym towarzystwie, o ile nikt z otoczenia nie weźmie sobie za cel pozbawienia ich ogonów – są na tym punkcie bardzo czułe. Starają się zaprzyjaźnić z każdą rasą i są mocno zasmuceni i zawiedzeni, gdy zostaną odrzuceni. Najlepsze kontakty mają z półsmokami oraz z jaszczuroczłekami, czego można się było spodziewać. A największy dystans trzymają przy demonach i serafinach. Jednak bardzo często dają się im opętać.</p>

<img style="margin-left: -8px" src="ramy/demon.png">
<img style="margin-left: -8px" align="left" width="260px" src="http://aleara.pl/images/rasyy/demon.jpg">
<p>Chaos, nieład, przemoc, ogromna rządza zniszczenia. To kwintesencja demonicznego istnienia.</p><br>
<b>Wygląd</b><p>Koboldy przypominają po prostu jaszczurki. Stąpające na dwóch nogach, na czterech jeśli taka potrzeba. Mają skórę gładką i łuskowaną jak węże, wielobarwną, różną i ciekawą. Jeśli koloryt jest w danym momencie nasycony to znaczy, że następuje okres godowy. Koboldy nie mają więcej jak metr wysokości, jaszczurze pyski, rozdwojony język i gadzie oczy. Potrafią się kamuflować, przynajmniej te niektóre, a także odstraszać zapachami drapieżniki. Nie posiadają w ogóle owłosienia i żyją maksymalnie 50 lat.</p><br>
<b>Charakterystyka</b><p>Pokraczne kreatury o przeróżnych kształtach i wyglądzie. Są istotami nieśmiertelnymi, lecz ich byt fizyczny poza Otchłanią jest niemożliwy. Stąd też nikt nie spotkał w naszym świecie prawdziwego demona, lub też nie na długo, gdyż te pomniejsze, nie mają tyle siły by przedostać się do świata istniejącego, a te potężniejsze nigdy nie ryzykują utratą swojej materialnej powłoki. Gdy demon w jakikolwiek sposób zostanie „zabity”, lub też zawita do naszego świata, jego ciało zwolna odpływa w niebyt, pozostawiając samą demoniczną świadomość, stąd też ich specyficzna nieśmiertelność.</p><p>Demonów jest więcej aniżeli gwiazd na niebiosach, są one wszelakiej maści, o różnorakich umiejętnościach i skłonnościach, lecz każdy z nich zna swoje miejsce w hierarchii.</p><br>
<b>Hierarchia</b><p>Otóż, istnieje 69 zastępów piekielnych, które zrzeszają wszystkie istoty Otchłani.</p><p>Każdy zastęp posiada niezliczoną liczbę wszelakiego plugastwa. Na czele każdego z 69 zastępów stoi Demoniczny Hrabia. Są to demony na tyle potężne, że potrafią one kontrolować wszystkie pomniejsze, podległe sobie pomioty. Jednak, żeby tego było mało, to nad Demonicznymi Hrabiami stoją Plugawi Lordowie. Tutaj sprawa wygląda inaczej, gdyż siły Plugawych nie są sobie równe, stąd też jeden władać będzie 20 zastępami piekielnymi, a inny tylko dwoma.</p>
<br><b>Domena</b>
<p>Nikt tak naprawdę nie wie ilu jest Plugawych Lordów, są to istoty nader sprytne i chciwe. Najbardziej na świecie pragnące zła. Żywią się one: strachem, gniewem, pychą, kłamstwem, śmiercią , zazdrością i chciwością. Energia życia, którą tak lubią tłamszona jest właśnie przez te negatywne odczucia i łatwiejsza do wyrwania z ciała potencjalnej ofiary. Stąd też zwykli śmiertelnicy poczęli klasyfikować demoniczne pomioty właśnie po rodzaju ulubionej strawy.</p>
<br><b>Stosunek do innych ras</b>
<p>Każdy demon pragnie zagłady dobra, zagłady istot, które nie podzielają tak jak one umiłowania w cierpieniu, bólu i zdradzie.</p><br><br>
<b>Przywołanie demona, czyli rytuał Otworzenia Otchłani</b><p>Wielu demonologów, jak i czasem nekromantów umyślnie pragnie przyzwać do naszego świata te potężne istoty w celach różnorakich.</p><p>Nie jednokrotnie do przyzwania co potężniejszego plugastwa wymagana jest ofiara z żywej istoty, lub kilka kropel krwi, by mag mógł nawiązać kontakt z przyzywanym demonem, co jest bardzo ważne w późniejszej egzystencji. Gdy już coś demonicznego zostanie sprowadzone do naszego świata, demonolog zawiązuje chwilowy Pakt z diabelskim pomiotem w zamian za użyczenie swojej siły demonowi zostaje przekazana energia życiowa zdolna utrzymać go w naszym świecie, przez kilka chwil, parę dni lub nawet lat. To jedyny sposób na przyzwanie plugastwa w jego prawdziwej postaci.  Wielu demonologów zapomina natomiast o tym, że nawet przyzwany i posłuszny demon ma swoja wolę i gdy tylko nadarzy się okazja będzie próbował przejąć władze nad swym tymczasowym Panem, lub też będzie próbował go zabić. Zabójstwa zdarzają się, lecz rzadko, gdyż taki przyzwaniec bez energii swojego pana szybko zaczyna się rozpływać, a sam wrócić nie może.</p>
<br><b>Odmiennym jest rytuał opętania, czyli Zjednania</b><p>Demonolog odprawiający rytuał zaklina demoniczny byt w żywej istocie. Skutek jest dwojaki, albo demon przejmuje całkowitą kontrolę nad istotą gospodarza, zupełnie zmieniając charakter takiej osoby, często też jej wygląd, lub miesza się z duszą gospodarza, gdzie nieznacznie uwydatnia swoje demonie cechy zachowania i wyglądu. Plugawy pomiot żyjący we współpracy ze swoim człowieczym partnerem przekazuje tylko cześć swoich mocy za to wydłuża żywot takiej istoty do kilkuset lat.</p><br>
<b>Demoniczne moce</b><p> Demony same w sobie posiadają moc kreowania rzeczywistości, czyli potocznie rzecz ujmując potrafią kontrolować żywioły, przepływ energii czy nawet kreować życie. Inaczej jest natomiast gdy są w świecie materialnym, tutaj ich moc jest sporo ograniczona. Dalej zachowują wrodzony talent do magii, jak i dużą odporność na nią samą, potrafią wpływać na zachowania innych istot śmiertelnych. Gdy są we współistnieniu z bytem żywym tracą swoją kontrolę nad kreowaniem życia jak i nad pomiotami pomniejszymi.</p><p>Inaczej jest gdy mowa tutaj o Demonicznych Hrabiach lub Plugawych Lordach, sama ich istota jest tak przytłaczająca, że każdy pomniejszy demon podporządkowuje się, a wszystkie inne istoty czują dziwny respekt i przeraźliwy strach. Nie odnotowano jeszcze opętania przez tych demonicznych panów, żadna powłoka cielesna nie była by w stanie swobodnie funkcjonować nosząc w sobie tak potężnego demona.</p><br>
<b>Imię</b><p>Każde przyzwanie demona, czy rytuał opętania wiążę się z ogromnym ryzykiem. Nikt tak naprawdę nie posiadł całkowitej kontroli nad tymi istotami. Jedna z najstarszych legend głosi, że gdy ktoś pozna demoniczne imię któregoś z mrocznych plugast, te stanie mu się dożywotnio posłuszne, darując mu nawet życie wieczne. Niestety niejeden śmiałek próbował przyzwać demona i wykraść jego imię, także nie jeden skończył jako smaczne pożywne śniadanie lub obiad, dla tych lubujących się w zniszczeniu i nieszczęściach istot.</p>
<img style="margin-left: -8px" src="ramy/cien.png">
<img style="margin-left: -8px" align="left" width="260px" src="http://aleara.pl/images/rasyy/cien.jpg">

<b>Geneza</b>
<p>Skąd się wzięły cienie? Dużo osób sądzi, że pochodzą z pustynnego Kurysium i są owocem magicznej działalności tamtejszych kapłanów. Może jest w tym cześć prawdy. Cienie od początku swojego istnienia były uwiązane do istoty ten cień rzucającej. Za dnia wiodły nudne życie, zaś w nocy, bezpostaciowe magicznie ożywione czarne materie podróżowały po całym świecie robiąc rzeczy często krew mrożące w żyłach, by na powrót o poranku powrócić na swoje miejsce, czyli do osoby cień rzucającej.</p><p>Nikt nie wie co kieruje tymi istotami. Czy są one od kogoś lub od czegoś zależne? Trudno stwierdzić.</p><br>
<b>Wygląd</b><p>To, określana przez niektórych istota eteryczna. Ale czy tak naprawdę tym jest właśnie cień? Duchem, bez kształtu a nawet wyglądu? Jest to jak najbardziej mylne spostrzeżenie.</p><p>Kształtem przypomina nieco zdeformowaną rzecz lub istotę, swój pierwowzór. Czasem jest większy, a czasem mniejszy, nigdy zaś identyczny do oryginału. Dziwne humanoidalne kształty – tak po krótce nazwać można tą „rasę”.</p><br>
<b>Charakter</b><p>Są wprawnymi zabójcami, gdyż ich technika kamuflażu pośród nocy jest niebywała, są niemal nie do wykrycia, niemal, gdyż nigdy do końca nie mogą ukryć swojej fizycznej obecności. Wykazują dużą zwinność i szybkość, za to jeżeli chodzi o siłę, to nawet 10 letnie dziecko ma jej więcej. Są w stanie podnosić tylko lekkie przedmioty, skąd też ciężki miecz, czy zbroja nie leży w ich gestii.</p><br>
<b>Stosunek do innych ras</b><p>Są raczej negatywnie nastawione do żywych istot, same będąc pomiędzy życiem a śmiercią.</p><p>Cienia można zabić, można pozbawić go kształtu, związać go na stałe z jakimś przedmiotem, lub więzić poprzez promienie słoneczne.</p><p>Jednak nie należy ich się zbytnio obawiać, pomimo, iż są sprawnymi zabójcami. Występują nielicznie i tak naprawdę nikt nie wie co skłania cienie do opuszczenia swojego pierwowzoru.</p>

<img style="margin-left: -8px" src="ramy/serafin.png">
<img style="margin-left: -8px" align="left" width="260px" src="http://aleara.pl/images/rasyy/serafin.jpg">

<b>Geneza</b>
<p>To skomplikowane skąd tak naprawdę wzięły się te istoty, bo dopiero od kilkuset lat zamieszkują wśród ludzi. Spłynęły nagle z nieba i wcieliły się w społeczność ludzką.</p><p>Wszyscy uważają ich za wysłanników bogów. Prawdopodobnie zostały też przez nich stworzone.</p><p>Plotki i podania głoszą, że były niegdyś żywą bronią w rękach potężnych bóstw, toczących nieustanne walki między sobą. Dziś one same nie negują tego lecz i nie potwierdzają. Prawdą jest natomiast, że nie są to już istoty boskie. Poza wielkimi skrzydłami i rosłymi ciałami, które posiadają nie wskazuje już nic na to by posiadały jakiekolwiek błogosławieństwa boskie.</p><br>
<b>Wygląd</b><p>Prawie w każdym przypadku są to osobniki postawne, ich wzrost w przypadku mężczyzn dochodzi do 190cm, u kobiet zaś do 180cm, a waga wacha się od 60kg w przypadku żeńskich przedstawicieli do 100kg u mężczyzn. Długie włosy w jasnych odcieniach, zawsze proste. Skrzydła posiadają rozpiętość nawet 3 metrów.</p><br>
<b>Charakter</b><p>Żyją raczej samotnie, wśród ludzi, lecz na uboczach miast. Nie kryją się przed wzrokiem ludności, lecz zdawać by się mogło, nie zauważają innych istot.</p><p>Nie ma wśród nich istot ani dobrych ani złych, po prostu posiadają one zróżnicowane ideały i raz obrane trzymają się ich do końca życia, nawet gdy udowodni się im pomyłkę.</p><br>
<b>Preferencje</b>
<p>Odznaczają się wielka odpornością na magię i dużą siłą fizyczną, za to ich skrzydła przeszkadzają im w walce przy pomocy orężu, gdyż są łatwym celem ataku. Serafin pozbawiony swoich skrzydeł staje się podatny na magię i traci swą wytrzymałość, stąd też wniosek, że cała ich siła w nich się kryje.</p><p>Potrafią latać, lecz nie jest to lot dalekobieżny. Nawet krótkie dystanse strasznie nadwątlają ich siły. Długość ich wieku nie jest znana.</p><p>Wielu wierzy nadal w ich boskość i często czczone są jako wysłannicy bóstw. Sami serafini zaś często butni i ślepo zapatrzeni w sprawiedliwość posiadają wypaczone pojęcie dobra i zła.</p>
<b>Stosunek do innych ras</b><p>Każdy, kto nie wierzy lub kto sprzeniewierza się ich ideałom uważany jest za wroga.</p>
<br><b>Ciekawostki</b>
<p>Z ciekawszych rzeczy o tej rasie jest to, iż udowodnienie mylności racji serafinowi skutkuje powolną zmianą koloru jego skrzydeł. Przybierają one odcienie szarości, lub w efekcie kolor czarny.</p><p>Czarnoskrzydły serafin to osobnik, wiedzący o nieprawidłowości swoich przekonań, lecz trzymający się ich. Są to tzw. Upadli.</p>
<img style="margin-left: -8px" src="ramy/barbarzynca.png">
<p>
Jest całkowitym przeciwieństwem honorowego woja. Dla tej klasy nie liczy się kunszt ni technika, każda rzecz jest dobra do zadawania obrażeń, byle by tylko dobrze rąbała i była dostatecznie ostra.
</p><p>Barbarzyńcy to często furiaci, wpadający w dziki szał. Czasami zatracają się w swym szaleństwie i podczas walki przypominają bardziej rozwścieczoną bestię aniżeli istotę rozumną.
</p><p>Żyją po to by zabijać, dla rozlewu krwi, dla przyjemności walki z kimkolwiek. Lubują się w brutalnej wymianie ciosów, często niemającej najmniejszego wyższego celu.
</p><p>Walka to całe ich życie. Bez wojen, bez krwi nie ma radości. Barbarzyńcy to osoby ograniczone w swojej brutalności, nie są dobrym materiałem do tworzenia cywilizowanej wspólnoty. Wśród nich panuje zasada „kto silniejszy, ten rządzi”, dlatego też jednostki słabe nigdy nie maja wstępu w ich szeregi.
</p><p>Żyją gdzie popadnie, ich rozrywką jest walka, gwałt i brutalne zabawy ostrym orężem.
</p><p>Faktem jest, iż są to jednostki odważne, lub po prostu nie ceniące sobie swoje życia. Dla Barbarzyńcy walka, w której przeciwnik ma przewagę liczebną to dobra okazja do udowodnienia swojego męstwa i siły.
</p><p>Każdy, kto chciałby zostać barbarzyńcą, musi zadać sobie pytanie, czy jest wystarczająco silny by zostać istną maszyną do zabijania.
</p>
<img style="margin-left: -8px" src="ramy/mag.png">
<p>
Magowie to osoby będące w stanie zapanować nad energią, jaka otacza wszystko co znajduje się w tym świecie. Osoby naznaczone specjalnym darem. Nie każdy bowiem może poszczycić się tym mianem. Zabawa z magiczną energią bywa czasem zgubna w skutkach, stąd też nawet osoby posiadające talent do magii nie często decydują się magiem zostać.
</p><p>Każda osoba posiada pojemność magiczną, czyli naturalne ograniczenie przepływu magii przez swoje ciało. Magowie potrafią ściągać energię magiczną, która jest wszechobecna, przepuszczać przez własne ciała i myślami, gestem formować zaklęcia. Niektórzy muszą najpierw zmagazynować moc w sobie, by potem ją uwolnić, niektórzy działają jak swoisty katalizator, lecz tych drugi jest zaledwie garstka.
</p><p>Są to istoty dążące do wiedzy, stąd też często odosobnione. By zostać prawdziwym magiem potrzeba lat, a proces tworzenia zaklęć jest niezwykle skomplikowany.
</p><p>Magowie mogą obierać wiele ścieżek swojego rozwoju w zależności do jakiej dziedziny magii przejawiają talent. Wielu wybiera ścieżkę krwi, jeszcze inni parają się magią umysłu, jeszcze inni potrafią uzdrawiać, nadawać przedmiotom magicznych właściwości. Dróg jest wiele, a wachlarz możliwości kreowania energii jest nieskończony.
</p><p>Rzec można, że osoba maga przez cały czas praktykowania igra ze śmiercią. Ciała istot śmiertelnych posiadają swoje ograniczenia, a przepływająca przezeń non stop energia magiczna wyniszcza je po trochu, co w konsekwencji kończy się śmiercią.
</p><p>Osoby zajmujące się magią bardzo rzadko pchają się do polityki. Mimo swojego stronniczego charakteru znaleźć może tutaj elitę umysłową świata, a także ogarnięte szaleńczym pędem jednostki gotowe oddać swe życie by posiąść niezmierzoną wiedzę magiczną.
</p>
<img style="margin-left: -8px" src="ramy/zlodziej.png">
<p>
Klasa ta była od zawsze, gdyż zawsze znajdzie się ktoś, kto połasi się na dobry innych osób. Jednak prawdziwy złodziej poszczycić się może taką sprawnością i szybkością, że nawet oko żywej istoty nie zarejestruje momentu kradzieży. Wśród tej klasy są osoby wszelakiej maści. Złodziejem zostaje każdy kto tylko uznaje, że normalna praca jest ujma na jego honorze.
</p><p>Osoba taka nigdy nie staje do walki twarzą w twarz, stroni także od rozlewu krwi. Złodzieje propagują raczej ogłuszanie swojej ofiary, lub w czym się tez lubują to ogłupianie, tak by ktoś podczas rozmowy nie zorientował się, że został okradziony.
</p><p>Klasa ta wymaga wielu lat treningów, a osoby przyjmujące to miano muszą nie rzadko być wytrenowane, posiadać niezwykły spryt i bystrość umysłu, a także zwinność, przebiegłość i wytrwałość.
</p><p>Jedna kradzież złodziejem nie czyni – tak mawiają oni wśród swych szeregów dopiero któraś z kolei nadaje ci ten „tytuł”. Są niezwykle uczynni, lecz tym wśród swoich. Jeden drugiemu jest w stanie pomóc we wszystkich i wesprzeć, lub ryzykować życiem, bo nie tylko kradzież zwiększa adrenalinę.
</p><p>Są mistrzami w posługiwaniu się bronią krótką, bardzo często znają kunszt walki wręcz. Potrafią cichaczem zawiązać linę wokół szyi ofiary i znienacka powiesić ja na drzewie, ni ta powie chociażby słowo.
</p><p>Każdy, kogo podnieca łamanie prawa, godny jest by dostąpić tego zaszczytu i stać się złodziejem.
</p>
<img style="margin-left: -8px" src="ramy/rzemieslnik.png">
<p>
Jest to klasa idealna dla tych, których męczy ciągłe podnoszenie miecza. Można ich znaleźć właściwie wszędzie- w dużych miastach i na wsiach. Począwszy od zwykłych kowali, którzy wykuwają koniom podkowy, przez garncarzy a skończywszy na budowniczych, bez których wielu nie miałoby dachu nad głową. Są bardzo ważną i integralną częścią społeczeństwa, porównywaną często do artystów, chociaż ci drudzy nie są z tego porównania zadowoleni.
</p><p>Jeśli chodzi o prace związane z kowalstwem i hutnictwem- krasnoludy nie mają sobie równych. Ludzie są bliscy im jeśli chodzi o siłę, lecz poprzez związanie się z górami i rozumienie mowy metali, mieszkańcy gór dyskwalifikują każdego. Co prawda jedyne pole, na którym mogą się wszyscy mierzyć to jubilerstwo. Mawiają, że nie ma lepszych ozdób niż tych, które stworzyły elfy, lecz to właśnie neutralizm ludzi pozwolił im na to, aby móc konkurować ze wszystkimi. Elfy niskiego szczepu jak i krasnoludy często woleli wyroby śmiertelników, aniżeli drobne misterne zawijasy długouchych.
</p><p>Rzemieślnik to klasa dla tych, którzy nie boją się poświęcić jednej dziedzinie. To praca dla drwali, dla stolarzy, szkutników i kowali. Bez nich żadne miejsce nie może się obejść, a przekazywana z dziada pradziada wiedza jest cenniejsza niźli jakakolwiek inna nabyta za kontynentem.
</p><img style="margin-left: -8px" src="ramy/lowca.png">
<p>
Niegdyś słowo to znaczyło myśliwego, osobę, która na wielkim dworze brał udział w gromadnych polowaniach, albo na własną rękę zapewniał wielkiemu panu dostawę dziczyzny. Teraz łowca posiada o wiele więcej znaczeń. Może to być właśnie myśliwy i tropiciel, dzięki któremu nie umknie żadna zwierzyna. Z drugiej jednak strony łowca jest także przydatny w czasie wojny do tropienia uciekinierów, albo jako zwiadowca, który bez narażania życia odnajdzie obce skupiska.
</p><p>Łowca może polować nie tylko na zwierzęta, ale i na ludzi. Za dużą opłatą poza odnalezieniem- zabije. Zatem łączy się to także z pracą zabójcy i skrytobójcy. Cicha robota, bez śladu z zadowoleniem obu stron. Fach ten mający niegdyś pozytywny wydźwięk aktualnie łączy się z wszelkimi negatywnymi zadaniami, jakie można wykonywać za pełną sakiewkę.
</p><p>Nie służą nikomu na stałe. Są sami sobie panami, a tymczasowo jako najemnicy zmieniają władcę na sakiewkę pełną złota. Mają honor, ale potrzebują pieniędzy aby za nie żyć. Mawiają, że najlepszymi łowcami są elfy, jednak trudno uwierzyć, aby ich natura aż tak nisko upadła. Ten fach posiadają ludzie osamotnieni, zdziczeli, mający w poważaniu politykę oraz to kto zawiaduje tym światem. Polują na wszystko, są łowcami nagród, łowcami głów. Nie ma dla nich rzeczy niemożliwych.
</p>
<img style="margin-left: -8px" src="ramy/szaman.png">
<p>
Szaleńcy i wichrzyciele. Opętani i szarlatani. Tak o nich mawiają. Jednak szamani to klasa odpowiednia dla tych, którzy mają dość klasycznego maga siedzącego w wieży i patrzącego w niebo. Szaman to istota połączona na trwałe z naturą, żyjąca jej cyklem i rozumiejąca byty, których nikt nie widzi. Jej talentem kierują jednak nie tylko boskie istoty, ale i demony. Miotają nim, światu obnażając swoją okrutną naturę.
</p><p>Szamani to klasa mistyczna i tajemnicza. Odprawiają oni rytuały, często są doradcami władców, jeśli będą działać na rzecz społeczeństwa. Służą także jako znachorzy i wróżbici. Leczą, warzą mikstury, tworzą skomplikowane pieśni w czasie, których wchodzą w trans. To istoty, które stoją na progu dobra i zła. Miotane przez obie te siły mogą tak samo dla własnej korzyści zastraszać, jak i prowadzić do wielu waśni. Posłuszni ich słowom władcy często zapominają o logice, nie słuchają ludu, a to może prowadzić do tragedii.
</p><p>Najczęściej klasa ta widoczna jest na ziemiach północnych, Volkstand, gdzie nieoświecona ludność wierzy w słowa szarlatana, jest zabobonna i zacofana. Tam najlepszy czeka ich żywot, brak głodu i dużo uwagi. Rzadko kiedy szamani odnajdują się na ziemiach południowych, gdzie ludzie dużo rozsądniej podchodzą do życia, nie dając wiary odzianemu w skóry starcowi z pomalowaną w dziwne wzory twarzą.
</p>
<img style="margin-left: -8px" src="ramy/gwardzista.png">
<p>
Gwardziści są dopiero co kształtującą się klasą w Cesarstwie Reisen. Wywodzą się licznej i wykwalifikowanej armii zawodowej. Wśród gwardzistów nie ma miejsca na dyskryminację ze względu na nację czy status społeczny. Gwardia w swe szeregi przyjmie każdego, komu zależy na dobru Cesarstwa, w zamian gwarantując stały żołd i miejsce zamieszkania.
</p><p>Gwardzista stoi na straży porządku i spokoju w Cesarstwie. Należy jednak zaznaczyć, iż praca ta to nie zwykły zawód, to służba, służba społeczeństwu.
</p><p>Aby zostać gwardzistą należy przejść szkolenie wojskowe, gdzie każdy uczy się podstawowych nauk jak czytanie czy pisanie, geografia i odczytywanie map, ale także działania zbiorowego, walki w zwarciu. Każdy zapoznawany jest też z prawami panującymi w krainie, tak by móc należycie wypełniać swoje obowiązki. Do garnizonów, gdzie szkoli się młodych rekrutów brane są dzieci od 7 roku życia w przypadku chłopców i 10 w przypadku dziewczynek. Od dziecka bowiem uczy się i przystosowuje gwardzistów do wykonywania rozkazów, a także skutecznej obrony i walki.
</p><p>Do obowiązków gwardzisty należą: patrolowanie miast, szlaków handlowych, eskortowanie znamienitych osobistości, aczkolwiek przede wszystkim obowiązkiem dobrego gwardzisty jest wypełnianie rozkazów swojego dowódcy. Dlatego tak ważne jest, osoby te były lojalne, uczciwe i potrafiły odróżniać dobro od zła. W szeregach gwardzistów spotkać można wszelkiej maści wojowników- mieczników, łuczników, włóczników, ale też medyków czy uczonych w mapach.
</p>
<img style="margin-left: -8px" src="ramy/nekromanta.png">
<p>
Klasa ta za swoją kolebkę może uznawać gorące piaski Pustyni Rozpaczy w Księstwie Kurysium. Mówi się, że to właśnie kraina umarłych, gdzie walczy się o każdy dzień, pustynia jednak to przede wszystkim miejsce walki samego ze sobą. To tu magowie chcący poznać tajniki śmierci pokonują własne słabości i ograniczenia. Mówi się, że owładnęła nimi czarna magia, jednak sami nekromanci z magią mają niewiele wspólnego. Często opowiada się o nich jak o symbolu zła i chaosu, znani są też pod mianem „wskrzesicieli”.
</p><p>To dzięki nim możemy spotkać na terenach Cesarstwa Nieumarłych, których stworzyli podczas czarnomagicznych rytuałów. Nekromanci w swoim działaniu bazują na magicznych artefaktach, pradawnej i mrocznej wiedzy i zapisanych w potępionych księgach rytuałach. Jednak im potężniejszy mag, tym potężniejsze hordy nieumarłych potrafi powołać z powrotem do życia. Obcując na co dzień z mrokiem już dawno się w nim zatopili, tak samo jak istoty, które są ich tworami.
</p><p>Dla nich śmierć nie jest rzeczą ostateczną, a za odpowiednią cenę przywrócą życie każdemu. Nikt jednak nie pojmuje, że to wcale nie jest dar życia. Budzą przeważnie strach i niechęć, dlatego też sami trzymają się z dala od większych skupisk ludzi, uważając, że ci nie potrafią zrozumień ogromu i mocy śmierci.
</p><p>Są niezaspokojeni, cały czas dążą więc do coraz większej mocy, poszukują coraz silniejszych artefaktów i rytuałów. Najpotężniejszy z czarowników mają bowiem szansę stanie się Liczem, czyli nieśmiertelnym w formie umarłego, pokonując ostatecznie granicę między życiem a śmiercią.
</p>
<img style="margin-left: -8px" src="ramy/obywatel.png">
<p>
To jedna z najmniej prestiżowych i zdawać by się mogło znaczących klas. Jest jednak najliczniejszą ze wszystkich w całym Cesarstwie. Miano obywatela przysługuje bowiem każdej istocie w granicach cesarstwa. Są to osoby, które z reguły nie odkryły w sobie żadnego talentu, nie obrały jeszcze żadnej ścieżki życia, lub wprost przeciwnie, po prostu starają się egzystować nie wadząc nikomu.
</p><p>Wśród obywateli znaleźć można zatem przedstawicieli wszystkich ras, bez względu na płeć czy status. Bogaci czy biedni, uczeni czy ci nie mający tego szczęścia, wszyscy ci, którzy nie zdecydowali jaką drogą będą kroczyć w życiu. Częstokroć podejmują się różnych zajęć, od pieczenia chleba w piekarniach po sprzedawanie własnego ciała na ulicach.
</p><p>Nie ma tu żadnych ograniczeń co do wykonywanych zajęć, barierę stanowi tu jedynie pomysłowość i kreatywność.
</p>
<img style="margin-left: -8px" src="ramy/artysta.png">
<p>
Delikatna granica oddziela rzemieślnika od artysty. Niczym wątła nić powoduje drgania, tak i ich drogi niemal równolegle krocząc nierzadko krzyżują się. Artysta to nie tylko fach w ręku ale i dusza otwarta, nacechowana ekspresjonizmem i emocjonalnością. Wśród nich można wyróżnić aktorów, muzyków, architektów, malarzy, tancerzy…ale i jubiler zdaje się być artystą, tak jak i garncarz czy krawiec. To, co rozdziela ich istotę to oryginalność.
</p><p>Jeśli artysta powtarza coś starego, już stworzonego, nie daje nic od siebie, staje się rzemieślnikiem. Zatem musi być dusza dodana do dzieła, aby osiągnęło ono niebagatelną wartość i było na ustach ludności.
</p><p>Artyści to mieszkańcy wielkich miast, stolic, rzadko kiedy mniejszych. Żyją dla tłumu i z tłumem. Wywodzą się z biedoty, a dzięki bogatym mecenasom sztuki mogą liczyć na drobne pieniądze. Czasem nawet zyskują o wiele więcej, dom, stałą pensję. Stają się wtedy kukiełką bogaczy, ich maskotką. Jest to klasa niezwykle atrakcyjna, ekstrawertyczna i ciekawa. Artyści są osobami towarzyskimi, lubiącymi flirtować i przechwalać się. Niekiedy to staje się powodem ich zguby, ale i sukcesu. Gdyż artysta może przewodzić tłumom niczym władca.
</p>

<img style="margin-left: -8px" src="ramy/magia.jpg">
<p>Magia jest niczym innym jak wykorzystaniem wewnętrznej siły, energii przepływającej przez nasze ciało do tworzenia, czy kreowania zaklęć, materializowania myśli i tym podobne.
</p><p>Każdy człowiek posiada w sobie naturalną więź z tą energią, lecz nie każdy nawet mimo wieloletniego szkolenia potrafi sprostać jej okiełznaniu.
</p><p>Gdy już się to komuś uda, może siebie nazywać magiem, czarodziejem, lub kimś właśnie tego pokroju. Sama zdolność wykorzystywania magii, nie czyni z maga nikogo wyjątkowego.
</p><p>Każda osoba posiada pojemność magiczną, czyli naturalne ograniczenie przepływu magii przez swoje ciało. Magowie potrafią ściągać energię magiczną, która jest wszechobecna, przepuszczać przez własne ciała i myślami, gestem formować zaklęcia. Niektórzy musze najpierw zmagazynować moc w sobie, by potem ją uwolnić, niektórzy działają jak swoisty katalizator, lecz tych drugi jest zaledwie garstka.
</p><p>Załóżmy, że mag potrafi zgromadzić w sobie tylko tyle mocy by uwolnić płomienną kulę, to po jej wykreowaniu przez pewien czas nie ma mowy by mógł to znowu zrobić. Stąd też każdy mag ćwiczy nie tylko siłę woli, czy nie tylko zgłębia nową wiedzę, ale także winien poprawiać i powiększać swoje możliwości akumulacyjne.
</p><p>Absorbowanie magii to jednak nie wszystko, musimy zwrócić uwagę na fakt, z jaką kreacją współgra nasze ciało. Jeżeli wykazujemy ogromną więź z naturą, to przenigdy mag nie będzie w stanie stworzyć zaklęcia pochłaniającego życie i odwrotnie. Raz określona ścieżka skutkuje dożywotnią wiernością.
</p><p>Zbytnie nadwyrężenie organizmu przy tworzeniu zaklęć w pierwszych odczucia skutkuje mocnym uczuciem zmęczenia, osłabienia, ale w efekcie prowadzi do skrajnego wyczerpania organizmu i śmierci.
</p><p>Szkół magii jest wiele, ale nie są one jednak ograniczone w swojej ilości.
</p><p>Zatem w naszym świecie rodzaje magii jakie dotąd udało się sklasyfikować to:
</p><br><br>- <b>Magia Krwi</b> – pozwalająca na manipulowanie krwią, często też nazywana jest magią transmutacji, gdyż potężniejsi magowie potrafią tak zmodyfikować swój kod genetyczny i strukturę ciała, że mogą uzbrajać swoje ciało w dodatkowe rzeczy, takie jak skrzela, skrzydła, wzmacniać nogi. Istnieje jednak duże ograniczenie. Musi zostać zachowana masa, czyli wzmacniając mięśnie nóg osłabia się inne, obdarzając się skrzydłami skazujemy się z drugiej strony na pozbawienie innych rzeczy. Jest to niezwykle potężna jak i skrajnie niebezpieczna magia, dla przeciwników jak i dla samego maga.
<br><br>- <b>Magia Tworzenia</b> – wykorzystując elementy czterech żywiołów (ziemi, wiatru, wody, ognia) mag kreuje magiczną energię i przekształca ją w jeden z wyżej wymienionych żywiołów, by potem nadać mu kształt, lub formę zaklęcia. Tacy magowie potrafią manipulować ziemią, wodą, wiatrem czy ogniem, lecz by nadać im potężniejsza formę, muszą posiadać swoiste źródło owego elementu. Czyli Mag wody nie będzie w stanie ugasić pożaru , gdy w pobliżu nie znajdzie żadnego stawu czy jeziora. Ci którzy przekraczają granicę i próbują stworzyć podległy im żywioł kończą raczej dość przykro, stają sami w płomieniach, lub ich płuca zalewa woda, czasem rozsypują się niczym wysuszona ziemia, lub po prostu ulatują jak wiatr.
<br><br>- <b>Magia Umysłu</b> – każdy mag umysłu poszczycić może się znajomością złożonej psychiki istot humanoidalnych. Osoby zajmujące się tym odłamem magii potrafią wpływać na wolę innych, narzucając im swoje zdanie, zmuszać ich do różnych rzeczy. Jest to magia określana mianem „niewidocznej”, gdyż nie ma swojego fizycznego nośnika w postaci zaklęć, a całość opiera się tylko i wyłącznie na woli maga. Potężniejsi magowie mogą także oddzielić swój umysł od ciała, potrafią przenieść go i umiejscowić w żywej istocie przejmując nad nią kontrolę. Wykształcili też swoisty obraz mentalny służący im do porozumiewania się z innymi na dalekie odległości za pomocą myśli.
<br><br>- <b>Magia Przejęcia</b> – jest to rodzaj magii, różniącej się trochę od magii umysłu. Mianowicie jeżeli magia umysłu zakłada przeniesienie umysłu maga w ciało ofiary, tak w tym przypadku jest na odwrót. Magia przejęcia pozwala na przeniesienie duszy, umysłu ofiary w ciało rzucającego zaklęcie, z zachowaniem woli maga, czyli prosto rzecz ujmując na kradzież wspomnień, umiejętności czy innych podobnych rzeczy ofiary i wykorzystanie ich w takim stopniu wyszkolenia jaki reprezentowała ofiara. Przejmując zdolności szermierskie wyszkolonego rycerza mag potrafić będzie z taka samą precyzją posługiwać się mieczem jak on, kradnąc magię innych osób, mag może wykorzystywać zaklęcia innych szkół. Jeżeli czarodziej jest potężny, możliwym jest przejęcia nawet duszy bóstwa, czy demona, dając mu wiele aspektów z tego płynących. Magia ta ma swoje ograniczenia w postaci pojemności magicznej samego rzucającego czar. Gdy mag posiada wytrenowaną zdolność kumulowania energii w swoim ciele, będzie w stanie przejąć więcej umiejętności swojej ofiary, lecz gdy ofiara jest na znacznie wyższym stopniu aniżeli sam czarodziej, wtedy też może on przejąć jedynie cześć zdolności ofiary, lub też będą to zdolności skopiowane, dalekie od oryginału. Zatem by przejąć demoniczną moc, mag musi posiadać pojemność magiczną równą, lub większą mocy demona. Pojemność magiczna nie jest utożsamiana z mocą magiczną, lecz jest ona miarą energii jaką jest w stanie wchłonąć czarodziej. Ilość przejętych osobliwości także zależy od owej pojemności. Raz nabyta dusza pozostaje w okowach, które stworzył czarodziej i na stałe przypisana do maga.
<br><br>- <b>Magia Oręża</b> – magowie oręża potrafią zaklinać swoją wolę w broni lub zbroi, by ta po założeniu dała się prowadzić za pomocą myśli. Czarodziej nie musi być wcale wprawnym szermierzem, by korzystać z szabli, czy miecza. Czarodzieje potrafią także tak szybko przyzywać różnego rodzaju bronie, czy tarcze, że mówi się, iż są ona zaklęte w jakimś innym wymiarze i wezwane, natychmiast ujawniają się w dłoniach maga. Sama broń jest zwyczajna, dlatego wielu magów oręża to kolekcjonerzy magicznych oręży, czy zbroi. Wielu z nim zaklina broń po to tylko by była ona lepsza w walce.
<br><br>- <b>Magia Natury</b>, potocznie zwana szamanizmem – tutaj magowie wykorzystują żywe istoty, lecz te o niższej inteligencji. Posiadają władzę nad roślinnością wszelaką i zwierzętami. Te zaś wypełniają polecenia szamana. Jest to pewnego rodzaju odłam magii umysłu, lecz ściśle sprecyzowany w danym kierunku. By przejąć kontrolę nad groźnym zwierzem, czy też nad egzotyczną rośliną mag musi wykazać się większa odeń siłą woli. Mankament jest taki, iż szaman nie może sam niczego tworzyć. Mianowicie, przyzywając pędy jakiejś rośliny liczyć się musi z tym, iż ta mu nie odpowie na wezwanie, musi być ona w pobliżu, lub ten musi posiadać nasiona, z których będzie mogła ona wykiełkować.
<br><br>Zwierzęta, przyzywane reagują tak samo jak roślinność. Szaman musi znajdować się w pobliżu, wilka, jakiegoś ptaka, by ten mu usłużył swoja pomocą. Kontrola nie jest stała i wymaga nieustannego przepływu energii. Mag tworzący zaklęcie rozkazu z chwilą zaprzestania rzucania zaklęcia traci kontrolę nad roślinnością, czy zwierzyną wcześniej przejętą. Wtedy też staje się ona dla niego również niebezpieczna co dla przeciwnika.
<br><br>- <b>Magia Czasu</b> – swojemu użytkownikowi daje władzę nad czasem, lecz w stopniu ograniczonym. Mag może jedynie manipulować czasem na małych obszarach jak również tylko i wyłącznie na przedmiotach nieożywionych z tym wyjątkiem, iż wliczana jest do tego roślinność. Czarodziej może cofnąć czas danego przedmiotu, lub też przyspieszyć go do takiego stopnia, iż uwydatni jego rozkład. Może też za pomocą swojej magii uwidocznić przeznaczenie niektórych przedmiotów. Manipulując czas, wpływa na przestrzeń wokół przedmiotu, że te staje się tym samym przedmiotem, którym miał być np. za 100 lat, lub też czym był 100 lat wcześniej.
<br><br>- <b>Magia Przywołań</b> – daje swojemu użytkownikowi moc kreacji myśli. Mag może stworzyć co tylko zamarzy , począwszy od złota, po legion wojsk. Nie jest to jednak prosta magia, zaklęcia są na tyle złożone, że jeden niewłaściwy ruch czarodzieja rozwiewa przyzwane istoty, czy rzeczy. Magia ta nie jest stała, działa jedynie przez krótką chwilę, dlatego też nie jest w stanie stworzyć potężnego pałacu, czy szeregu sług. Niektórzy nazywają ją „rzeczywista iluzją”. Do rzucania zaklęć mag nie może być bardzo rozproszony, dlatego też magowie parający się tym rodzajem magii nie są dobrzy w bitwie, czy pojedynkach, gdyż praktycznie całe otoczenie może wpłynąć na zmianę ich myśli. Mimo tylu swoich ułomności, jest jedną z najbardziej pożądanych dziedzin magicznych. Wielu próbuje udoskonalać swoje twory, z różnym często skutkiem.
<br><br>- <b>Magia Światła</b> – jest to magia lecząca. Czarodzieje zajmujący się tą magią mogą leczyć rany, przywracać siły witalne (nie magiczne), a także ci potężniejsi, wskrzeszać. Mag światła nazywany jest potocznie Uzdrowicielem. Są to osoby często pobłogosławione przez bogów, mające dobroć w sercach. Nie jest to magia bojowa, chociaż sprytne wykorzystanie tego rodzaju magii może przechylić szalę zwycięstwa na Waszą stronę.
<br><br>- <b>Magia Ciemności</b> – tym mianem określamy całokształt magiczny, który obejmuje wszelakie zabawy z umarłymi, wysysanie życia, przyzywanie demonów. Nie jest to żaden chwalebny rodzaj magii, stąd też jest dość mocno tępiony wśród społeczności magicznej. Rozwój tej magii jest zakazany a wszelkie przejawy wzbogacenia zaklęć są często karane i piętnowane.
<br><br>- <b>Magia Run</b> – to ostatni rodzaj odkrytej w naszym świecie magii, jest ona stosunkowo młoda. Same runy są prawdopodobnie znacznie starsze, lecz zostały uznane za pismo starożytnych, stąd też jest nieczytelne dla wielu jej użytkowników.
<br><br>Runiczni magowie magią liter mogą obdarzać przeróżnymi zdolnościami, czy specyfikacjami, przedmioty jak i ludzi. Tych magów szanują najbardziej magowie oręża, gdyż tylko oni są w stanie zaklinać przedmioty, nadając im nowe magiczne właściwości. Jest to tez magia, która w dużym stopniu nie zależy od pojemności magicznej maga, a jedynie od jego wiedzy na temat pisma runicznego. Podstawowe zaklęcia runiczne dostępne są dla każdego maga, lecz są też bezużyteczne jeżeli chodzi o nadawanie potężnych właściwości. Bez znajomości odpowiedniego układu liter mag nie będzie w stanie obdarzyć miecza nieskończonym płomieniem, czy też nie będzie w stanie stworzyć dobrze działającego medalionu ochronnego. Magia pisma używana jest nie tylko do ulepszania przedmiotów, czy ludzi, ale też może być wykorzystywana jako wprawna magia bojowa, z ograniczeniem jedynie czasu jaki mag musi poświęcić na napisanie zaklęcia. Może on stworzyć ognisko, dość duży staw, przywołać armię łuczników, lecz to wszystko wymaga czasu na napisanie odpowiednio długiej inkantacji.
 <br>
<p>Pojemność magiczna fabularnie i mechanicznie (limity magiczne, ilość zaklęć)
</p><p>To wartość określająca ilość energii mogącej wypełnić ciało maga, lub przezeń przepłynąć w danym czasie. Jest ona zawsze określana skalą 10 punktową. Stąd też magowie szkolący się samodzielnie są w stanie osiągnąć co najwyżej 5 poziom pojemności, czyli ni mnie ni więcej a połowę swoich magicznych możliwości. Każdej postaci maga przysługuje po trzy znane zaklęcia na 10 poziomów, chyba, że liczba zaklęć zostanie nadana lub zwiększona w sesji fabularnej z Mistrzem Gry, co jest znacznie łatwiejszym rozwiązaniem.
</p><p>Nie istnieje żaden kanon tworzenia zaklęć, lecz jest on obarczony jedną zasadą: równoważnej mocy.
</p><p>Dlatego też magowie na podstawowym poziomie nie będą w stanie stworzyć zaklęcia, które będzie siało strach i zniszczenie. Zaś ci potężniejsi, wcale nie będą mogli tworzyć więcej zaklęć z poziomów niższych.
</p><p>Każde zaklęcie musi być zaakceptowane przez Mistrza Gry.
</p><br>
<b>Wzór opisu zaklęcia</b><br>
Nazwa: (Np. przyzwanie zbroi runicznego księżyca)<br>
Domena: (Np. Magia Oręża)<br>
Pojemność: (Twoja obecna pojemność magiczna, uprasza się o stałą kontrolę mocy i sukcesywną edycję)
<br>Inkantacja: (Mogą być to słowa w języku polskim, lub wymyślonym, nawiązujące do danej domeny)
<br>Opis zaklęcia: ( Jaki efekt wywołuje dane zaklęcie, im dokładniej opisany efekt, tym większa możliwość nietrafnej interpretacji przez Mistrza Gry podczas sesji)
<br>Ograniczenia: (Każde zaklęcie musi mieć swoje ograniczenia, np. możliwość rzucenia raz na dobę, lub np. działa tylko gdy pada deszcz, lub działa jedynie na 1 osobę)
<br>Sygnatura: (ID Mistrza Gry, który zezwolił na zaklęcie)
<br>


<img style="margin-left: -8px" src="ramy/pozostale.jpg">

<b>Dni tygodnia:</b><br><br>
 
1 maza, 
2 thola, 
3 lenga, 
4 makag, 
5 goel, 
6 shudgla, 
7 lon.<br><br>
 
<b>Miesiace:</b><br><br>
 
1   songal, 
2   anshu, 
3   garram, 
4   meowar, 
5   ruthi, 
6   lazun, 
7   ruruk, 
8   prisma, 
9   illark, 
10 oredo, 
11 skummor, 
12 fersyl, <br><Br>
 
<b>Pory roku:</b><br><br>
 
wiosna: Maeril<br>
lato: Daeran<br>
jesień: Nerril<br>
zima: Thirriel<br><br>
 
 
<b>Pieniądz:</b><br><Br>
 
<p>Wieki temu podstawowym sposobem nabywania różnego rodzaju dóbr była wymiana towar za towar. Nie zawsze taka forma płatności była sprawiedliwa, często wartość danej rzeczy była różna, bądź trudna do wyceny. Po długim czasie, widząc jak uciążliwa jest owa wymiana, określone zostały towary zastępcze, czyli głównie zboże i skóry.
</p><p>Z czasem, gdy gospodarka szła wciąż do przodu, a ludność nauczyła się wytapiać metale, zaczęto tworzyć monety. Pieniądz ten był znacznie wygodniejszy niż towary do wymiany.
</p><p>Dziś możemy wyróżnić trzy rodzaje monet:</p>
1. denar - złota moneta, równa wartości 100 srebrników<br>
2. srebrnik – srebrna moneta, równa wartości 100 miedziaków<br>
3. miedziak – moneta z brązu<br>
 <br><br>
Przeliczenie monet na towary:
duży dom – 40 denarów
mała dom – 15 denarów
koń bojowy – 10 denarów
koń pociągowy – 6 denary
miecz (porządnej roboty) – 3 denary
łuk (porządnej roboty) – 2 denary
dobrej jakości płaszcz/suknia – 30 srebrników
dobrej jakości buty – 20 srebrników
dobrej jakości spodnie/koszula – 15 srebrników
piwo/wino (beczka) – 40 srebrników
worek zboża (20 kg) – 30 srebrników
bochen chleba – 30 miedziaków
<br>








<img style="margin-left: -8px" src="ramy/regulamin.png">
<br><br>
<b>Ustawa o graczach Fabularnych, Kartach Postaci i Nazewnictwie</b><br><br>
1.	Każdy gracz fabularny winien posiadać rozbudowany profil<br>
2.	O zgodności profili z fabułą decydują Strażnicy, jako organ pierwszej interwencji.<br>
3.	Profil winien zawierać wszelkie informacje ułatwiające interakcję z innymi graczami, jak i podawać niezbędne dane Hrabiom do prowadzenia sesji z uczestnictwem tychże postaci.<br>
4.	Treści profili sprawdzane są sukcesywnie przez Strażników, zaś Harmonogram prac ustalają Hrabiowie. Niestosowne rzeczy, na wniosek Strażnika proszone będą o usunięcie. Brak reakcji ze strony gracza karany będzie odpowiednio lochami, lub banicją.<br>
5.	Prócz informacji ogólnodostępnych gracz jedynie za pozwoleniem Administracji  lub Namiestnika może umieścić w profilu rzeczy, które zakazuje poniższy artykuł.<br>
6.	Graczowi zabrania się pod karą lochów, a później banicji zamieszczania w swoich profilach treści takich jak:<br>
- całokształt literaturowy, bez odpowiedniego cytowania, lub zamieszczania autora pierwowzoru.<br>
- tekstów w obcym języku nowożytnym (teksty piosenek, wiersze etc.)<br>
- grafik nie będących uzupełnieniem profilu, zdjęć bez odpowiedniego retuszu.<br>
- wulgaryzmów  będących pogwałceniem kultury osobistej i dobrego smaku<br>
- wszelakich przejawów i opisów o zabarwieniu pornograficznym.<br>
7.	Każdy gracz winien posiadać miano swojej postaci, musi być ono zgodne z poniższymi zasadami:<br>
- Zabrania się używania nazw własnych postaci realnych<br>
- Zabrania się używania nazw w języku obcym nowożytnym<br>
- Dopuszczalnym jest stosowanie nazw postaci literaturowych, jednakże postać prowadzona przez gracza musi wykazywać odmienny charakter i rys profilowy<br>
8.	Wizerunek postaci, określany potocznie Avatarem, zawierać musi przynajmniej w większości zgodnośc z obraną rasą i klasą. Na wszelakie odstępstwa pozwolenia udzielają Administratorzy gry, lub Namiestnik<br>
9.	Karta Postaci. Każdy gracz fabularny winien stworzyć zakładkę w swoim profilu o nazwie „Karta Postaci”. Jest to informacja dla osób uprawnionych do prowadzenia rozgrywek o wszelakich nadzwyczajnych zdolnościach prowadzonej postaci, czy modyfikacjach.<br>
10.	Karta Postaci winna zawierać:<br>
- Szczegółowo opisaną cechę, którą szczycić się może nasza postać, opisaną według schematu:<br>
Nazwa cechy:<br>
Historia nabycia:<br>
Opis cechy:<br>
ID Mistrza Gry wyrażającego przyzwolenie:<br>
11.	Gracz przed umieszczeniem w Karcie Postaci, cechy, umiejętności, zaklęcia, modyfikacji rasowej etc. winien przedyskutować ją z Hrabią (Mistrzem Gry) i uzyskać nań pozwolenie. Od decyzji Hrabiego nie ma odwołania i zabrania się angażowania innego MG w akceptację, gdy poprzedni nie wyraził zgody.<br>
12.	Gracz posiadający zaakceptowane umiejętności w Karcie Postaci, może z nich swobodnie korzystać w sesjach ogólnych jak i tych prywatnych.<br>
13.	Wszelakie przejawy nieprzestrzegania Ustawy karane będą odpowiednio: ostrzeżeniem, lochami, banicją.<br>
<br><br>

<b>Ustawa o rangach fabularnych </b><br><br>
 Art. 1 Postanowienia Ogólne <br>
 - Ranga fabularna jest także stanowiskiem zajmowanym przez daną postać <br>
 - Ma ona charakter czasowy, a każdorazowa zmiana postaci wymaga ponownego uzasadnienia kontynuacji stanowiska lub brania udziału w konkursie na ową rangę <br>
 - Rangę fabularną można uzyskać poprzez rozpisany na stale konkurs w odpowiednim dziale na forum, lub poprzez nadanie przez Władcę, lub osobę o wystarczających uprawnieniach <br>
 - Stanowisko Fabularne nakłada poniekąd na postać cele i pewne założenia, których należy się trzymać dla dobra odgrywanej rangi. <br>
 - Rang fabularnych nie należy kolekcjonować na potęgę. Można posiadać maksymalnie 1 rangę fabularną, a każda następna skutkować będzie usunięciem mniej ważnej. <br>
 - W przypadku nadania rangi przez Mistrzów Gry (Hrabiów), gracz musi uzyskać tdwa pozytywne głosy akceptacji by owe stanowisko uzyskać, po uprzednim złożeniu podania na forum, lub w głosowaniu tajnym, po rozpisaniu konkursu i nadesłaniu zgłoszenia.<br>
 - Stanowiska fabularne pociągają za sobą także pewną odpowiedzialność, dlatego nie należy wykorzystywać nadanych z tego przywileju kompetencji do tylko i wyłącznie własnych celów. Ranga fabularna jest dla postaci, w mniejszym stopniu dla gracza. <br>
 - Odgórnym nadaniem rangi może być fakt kierowania ważną dla danego Królestwa Organizacją, tudzież Klanem, a także uzyskaniem pewnych przywilejów fabularnych od Władcy danego regionu.<br>



<br><br>







<img style="margin-left: -8px" src="ramy/lokacjefabularne.png">
<center><br><br><br>
<a href="http://aleara.pl/forums.php?topics=1">Portal - Sesje Grupowe!</a><br>
<a href="http://aleara.pl/fabula.php">Kroniki - Historia Krainy.</a><br>
<a href="http://aleara.pl/chat.php?room=izba">Tawerna - Izba.</a><br>
<a href="http://aleara.pl/liblary.php">Biblioteka.</a><br>
<a href="http://aleara.pl/newspaper.php">Redakcja Gazety.</a><br>
</center>